Trìsdešimt pìrmas skỹrius
Tū́kstantis devynì šimtaĩ aštúoniasdešimt devintíeji mẽtai grúodžio trìsdešimt pirmóji dienà
Sandrìngamas, Nor̃folkas
Dianà užtreñkia sàvo miẽgamojo durìs. Jái reĩkia atsikvė̃pti nuõ Čiãrlzo ir̃ jõ šeimõs. Ir̃ nuõ jų̃ nepaliáujamų kalbų̃ apiẽ rytójaus naujamètinį jodinė́jimą beĩ fazánų medžiõklę. Jiẽ visadà eĩna ką̃ nórs žudýti.
Praė̃jusiais mẽtais, netrùkus põ Kalė̃dų, jì sù sàvo mamà, seserimìs ir̃ visaĩs jų̃ vaikaĩs išvỹko į̃ Karibùs. Pajùto palengvė́jimą, palìkusi Čárlzą Sandrìngame sù „vókiečiais“, kaĩp jì vadìno sàvo nuobodžiùs úošvius.
Šiẽ mẽtai bùvo dár blogesnì.
Vìskas, kõ jì nóri, taĩ pasikalbė́ti sù Džeimsù.
Jì įjùngia televìzorių ir̃ padìdina gar̃są tíek, kàd užgõžtų jõs bal̃są, jéigu kàs nórs nusprę́stų pasiklausýti ùž dùrų. Sandrìngamas daũg mažèsnis ùž Vìndzorą. Ją̃ visur̃ sẽka kitų̃ ãkys ir̃ ausỹs.
Dianà pàkelia telefòno ragẽlį ir̃ paskam̃bina.
Bevéik dešim̃tmetį trùkę jõs ir̃ Čiãrlzo sántykiai šaltesnì negù kadà nórs. Jõs drąsùs susidūrìmas sù Kamìla võs nepadė́jo tãško. Jéi ką̃, šìs méilės romãnas dabar̃ dár akivaizdèsnis.
Dianà turė́jo suràsti sàvo láimę teñ, kur̃ galė́jo. Kurį̃ laĩką mãnė, kàd surãdo taĩ sù kavalèrijos pareigūnù, kapitonù Džeimsù Hiùitu. Jiẽdu susitìko póbūvyje priẽš trejùs metùs. Áukštas, gražùs raudonplaũkis vėliaũ padė́jo jái nugalė́ti arklių̃ báimę. Jìs mókė ją̃ jóti Náitsbridžo kareivìnėse, centrìniame Lòndone.
Kaĩ Čiãrlzas išvỹkęs, Hiuĩtas apsilañko Haigróve. Vil̃jamas ir̃ Hãris diẽvina Hiuĩtą, vadìna jį̃ dėdè Džeimsù. Jìs mė́gsta pagálvių mūšiùs sù berniùkais, õ vakarè skaĩto jíems „Mìkę Pūkuotùką“, Hãrio mėgstamiáusią knỹgą. Jìs nusìvežė juõs į̃ kareivinès. Teñ Vil̃jamas ir̃ Hãris praléido valandų̃ vãlandas, tyrinė́dami ir̃ žaisdamì sù šarvúotomis mašìnomis, ýpač tánkais.
Sù Hiuitù Dianà jaũčiasi laisvaĩ ir̃ pasitìkinti savimì. Jì nètgi jį̃ aplañkė jõ mótinos namuosè Devóne. Bùvo laimìnga, padėdamà atlìkti namų̃ rúošos dárbus, kuriẽ jái visadà patìko. Vìs dėltõ jì prãšo Kẽno Vòrfo supràsti, kàd jì ir̃ Hiùitas yrà tiesióg artimì draugaĩ. Vòrfas atsãko paprastaĩ: „Žìnote, kàd màno vieniñtelis rū̃pestis yrà jū́sų saugùmas.“
Vòrfas niekadà jõs neteĩsia, õ Dianà juõ pasìtiki. „Põ tõ, kaĩ gìmė Hãris, màno sántuoka sù Čárlzu „nùmirė“, - sãko jì. - Àš bandžiaũ, nuoširdžiaĩ bandžiaũ, bèt jìs tiesióg manę̃s nenorė́jo. Vienojè lóvoje mẽs nemiẽgame jaũ dvejùs metùs.“
Sù Hiuitù Dianà jaũčiasi saugì. Jì mãno, kàd pagaliaũ sutìko výrą, kuriuõ gãli pasitikė́ti.
Bè tõ, prisipažį́sta, kàd jái jõ reĩkia.
„Tù suteikì mán stiprýbės, - Dianà sãko Hiùitui. - Negaliù pakę̃sti bū́ti bè tavę̃s. Nóriu bū́ti sù tavimì. Àš tavè pamìlau.“
Tačiaũ dabar̃ jì skam̃bina nè Džeĩmsui Hiuĩtui, õ Džeĩmsui Gil̃biui, vaikỹstės mylimájam. Jiẽdu susitìko praė̃jusią vãsarą per̃ draũgės trisdešim̃tojo gimtãdienio vakarė̃lį. Hiuĩtas dárbo reikalaĩs išvỹkęs į̃ Vokietìją. Gìlbis greĩtai tãpo pàtikimu draugù. Jìs nètgi sugalvójo speciãlią prãvardę Dianaĩ - Rubuilė̃.
Gìlbis keliáuja į̃ póbūvį sù vakarienè, bèt jìs visadà rañda jái laĩko. Dianà papãsakoja, kàd labaĩ nusivýlė, nès jõs kalė̃dinės dóvanos: kašmỹro megztìniai ir̃ moherìniai šalikaĩ, lìko neįvértinti. Karãliškajai šeĩmai patiñka gáuti ir̃ dovanóti tìk juokìngas dóvanas. Pãvyzdžiui, báltą odìnį klozèto dañgtį, kurį̃ Čiãrlzas gãvo ìš sàvo seser̃s Anõs. Jìs mãnė, kàd taĩ juokìnga, ir̃ klỹkė ìš juõko.
Gìlbis užjaũčia. Paskuĩ pakláusia: „Ir̃ taĩp, mielóji, kàs dár šiañdien blõgo?“.
„Per̃ príešpiečius mán bùvo taĩp blogaĩ, kàd võs neapsìverkiau, - prisipažį́sta Dianà. Nepáisant vìso sunkaũs dárbo, ją̃ dažnaĩ liū̃dina sántuokos bū́klė ir̃ Čiãrlzo elgesỹs. - Jaučiáusi labaĩ liū̃dna ir̃ tùščia, ir̃ tadà pagalvójau: „Põ velnių̃, ir̃ taĩ põ vìsko, ką̃ padariaũ šiái suknistaĩ šeĩmai.“
Jì vìską išlíeja: liū̃desį, nusivylìmą ir̃ ãpmaudą, ýpač dė̃l Čiãrlzo. „Nuspréndžiau, kàd jìs màno gyvẽnimą pàvertė tikrà kankýne, - sãko Dianà. - Negaliù pakę̃sti šiõs manè įkãlinusios sántuokos.“
Jì negãli tiksliaĩ pasakýti, kaĩp ją̃ vértina kitì. Pãvyzdžiui, karalíenė mótina „vìsą laĩką žiū̃ri į̃ manè keistù žvilgsniù“, sãko jì. „Taĩ nėrà neapýkanta, taĩ tám tìkras sumìšęs susidomė́jimas ir̃ gaĩlestis. Nesù vìsiškai tikrà. Kiekvíeną kar̃tą, kaĩ pasižiūriù į̃ ją̃, jì pažiū̃ri į̃ manè, tadà nusišỹpso ir̃ nùsuka akìs. Nežinaũ, kàs vỹksta.“
Jų̃ pókalbis šíek tíek užtruñka. Išsipãsakojus Gil̃biui taĩp palengvė́ja, õ jìs kal̃ba maloniáusius dalykùs. „Neprieštaráuji, brangióji, kàd àš sù tavim̃ tíek ilgaĩ kalbù?“ - kláusia jìs.
Jìs nóri kalbė́tis sù jà? Taĩ dañgiška. „Õ nè, mán taĩ patiñka, - užtìkrina jį̃ Dianà. - Anksčiaũ niekadà tõ neturė́jau.“
Jì neprilýgsta jõ užsidegìmui, bèt labaĩ taĩ vértina.
„Rubuìle, - paréiškia Gìlbis, - àš mýliu tavè, mýliu tavè, mýliu tavè.“ Į̃ taĩ Dianà atsãko: „Tù esì puikiáusias žmogùs visamè pasáulyje.“
Dianà baĩgia pókalbį bevéik aštuñtą vãlandą vãkaro. Jì nuspréndžia nedalyváuti Naujų̃jų mẽtų sutikìmo vakariẽnėje. Jì válgys vienà sàvo kambaryjè. Tiktaĩ salõtos sù jogùrtu. Kaĩp tadà, kaĩ sirgdamà gulė́jo lóvoje.
Tikraĩ nè šìtaip prìncesė - įžymiáusia pasáulio móteris - turė́tų sutìkti Naujúosius metùs.