Šeštas skyrius
Tūkstantis devyni šimtai aštuoniasdešimtieji metai lapkritis
Londonas
Tūkstantis devyni šimtai šeštais metais "Ritz" buvo pirmasis viešbutis Londone, kuriame neištekėjusios moterys buvo priimamos be palydos. 
Tūkstantis devyni šimtai aštuoniasdešimtųjų metų lapkričio ketvirtą dieną Diana viena ten lankosi pobūvyje - pavėluotai švenčiant penkiasdešimtąjį karalienės jaunesniosios sesers, princesės Margaret, gimtadienį.
Prie "Ritz" laukia eilėmis išsirikiavę fotografai. Kai kurie iš jų sustoję ant laiptų stengiasi įamžinti išsipusčiusius svečius. Čarlzo meilės ir apkalbų objektas susilaukė ypatingo susidomėjimo. Juk leidinys *"Sun"* rugsėjo aštuntąją paskelbė: "Jis ir vėl įsimylėjęs" bei "Ledi Di yra naujoji Čarlzo mergina".
"Negalime būti nufotografuoti kartu", - pasakė Čarlzas. Ir gana griežtai. Fotografė Džeinė Finčer laukia iki trijų valandų nakties, kol pastebi vieną vaikščiojančią ledi Dianą, vilkinčią ilga rausva suknele ir žaliu vilnoniu paltu.
"Oi, atsiprašau, ar galėčiau praeiti?" - nuoširdžiai paklausia jaunoji Čarlzo mergina. Diana vis dar bando priprasti, kad į ją tikslingai taikosi spauda.
Žinau, kad tai yra tik jų darbas, kurį jie turi atlikti. Tačiau kartais labai noriu, kad jie to nedarytų.
Diana pakviesta švęsti Čarlzo trisdešimt antrąjį gimtadienį. Šventė vyks penktadienį, lapkričio keturioliktąją, Sandringame, karališkosios šeimos dvare. Sklando kalbos, kad per pobūvį princas pasipirš. Tačiau vakarėlis praeina be jokios užuominos apie "artėjantį įvykį".
Laikraščiai kalba apie "malonų ledi Dianos savaitgalį". "Gaiviai atrodanti, draugiška ir neįmantri, mandagi, puikiai kalbanti ir labai mėgstama" devyniolikmetė Diana važiuoja Austin Mini metro, lydima policijos eskorto.
Čarlzas lieka Sandringame. Grupei reporterių jis taria: "Žinau, kad penktadienį tikėjotės naujienų. Taip pat žinau, kad likote nusivylę."
Ir priduria su paslapinga užuomina: "Greitai bus pranešta."
Tačiau neįvykusios sužadėtuvės nėra svarbiausias savaitgalio įvykis.
Lapkričio šešioliktąją, kol Diana vis dar buvo Sandringame, laikraštis *"Sunday Mirror"* išspausdino straipsnį su rėksminga antrašte: KARALIŠKASIS MEILĖS TRAUKINYS.
Pasak straipsnio, lapkričio penktosios vakare blondinė, panaši į Dianą, buvo pastebėta įsėdanti į karališkąjį traukinį, kuriuo važiavo Čarlzas, ir liko ten iki ankstyvo ryto. Kaip tvirtina straipsnis, kitą dieną moteris - tikėtina, kad tai buvo Diana.
pasislėpė "princo artimos draugės ir patikėtinės Kamilos Parker Bouls namuose kaime". O lapkričio šeštąją vėl išskubėjo į traukinį antrajam pasimatymui. Netgi cituojamas neįvardytas Kamilos personalo asmuo, grėsmingai priduriantis: "Nedrįstu apie tai nieko pasakyti."
Rūmų reakcija greita. Tą pačią dieną karalienės atstovas spaudai paneigia istoriją ir pareikalauja *"Mirror"* redaktoriaus Roberto Edvardso atsiprašyti.
Edvardsas atsisako, tvirtindamas, kad taip papasakojo jo šaltinis.
Čarlzas, besiruošiantis vykti į keleto savaičių kelionę po Indiją, sako, kad ši istorija yra „šlamštas, suteršęs Dianą“.
Netrukus Diana laikraščiui *"Daily Mail"* pasakoja: "Aš buvau labai šokiruota. Tiesiog negalėjau tuo patikėti. Niekada nebuvau net šalia traukinio, jau nekalbant apie vidurnaktį."
Ji taip pat susisiekia su karališkuoju reporteriu Džeimsu Vitekeriu, tuometiniu leidinio *"Daily star"* redaktoriumi, ir papasakoja, kad tą ketvirtadienį ji ramiai praleido naktį namuose. Galiausiai tai, kad trečią valandą nakties ji išėjo iš princesės Margaret vakarėlio, užfiksavo fotografai.
„Po vakarėlio jaučiausi labai silpna, – sako Diana. – Taigi penktą valandą vakaro pavalgiau vakarienę ir, prieš anksti nueidama miegoti, žiūrėjau televizorių.“
Visa tai itin apmaudu. Diana netgi neturėjo kada nerimauti, ar galėjo būti kita blondinė, keliavusi karališkuoju traukiniu iki Kamilos namų.
Bėda ta, kad žmonės tiki tuo, ką perskaito.