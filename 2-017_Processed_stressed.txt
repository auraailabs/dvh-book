Septynióliktas skỹrius
Tū́kstantis devynì šimtaĩ aštúoniasdešimt antríeji mẽtai rugsė́jo aštuonióliktoji dienà
Montè Kárlas
Prìncesė Dianà atvỹksta į̃ Montè Kárlą sàvo pìrmojo karãliškojo pasiródymo.
Jì čià tám, kàd atidúotų paskutìnę pãgarbą Monãko prìncesei Greĩsei.
Priẽš penkiàs dienàs peñkiasdešimt dvejų̃ mẽtų prìncesė Greĩsė - bùvusi ãktorė Greĩsė Kelì - važiãvo sù sàvo jauniáusiąja dukterimì Stèfani. Tadà jų̃ brìtiškasis Rover̃ automobìlis staĩgiai ir̃ pavojìngai pasùko ir̃ nukrìto nuõ šim̃to dvìdešimt pėdų̃ skar̃džio.
Dianà girdė́jo prieštarìngas kal̃bas: galbū́t princèsę priẽ vaĩro ištìko insùltas ar̃ sugẽdo automobìlis. Septyniolikmẽtė Stèfani negalė́jo sustabdýti róverio nèt patráukusi rañkinį stãbdį. Jì susiláužė stùburo slankstẽlį ir̃ liẽka ligóninėje.
Princèsės Greĩsės išgélbėti nepavỹko.
Būdamà dvìdešimt vienerių̃, Dianà pagal̃ ámžių yrà artimèsnė Stèfani neĩ jõs mótinai (ir̃ jaunèsnė ùž princèsės Greĩsės dù vyresniúosius vaikùs). Bèt jì pajùto ar̃tumą šiái amerikiẽtei, kaĩ praė̃jusį kóvą abì susitìko Góldsmiths sãlėje. Taĩ bùvo pirmàsis Diãnos, kaĩp Čiãrlzo sužadė́tinės, víešas pasiródymas.
Tuõ metù Dianà jaũtėsi labaĩ nejaũkiai, dėvė́dama „dviẽm dỹdžiais per̃ mãžą“ júodą suknẽlę. Greĩsė atródė diẽviškai, vilkė́jo márgą mė́lyną suknẽlę viršujè labaĩ išpūstomìs, õ apačiojè susiaũrintomis rankóvėmis. Jõs šviẽsūs plaukaĩ bùvo supintì į̃ per̃lais nusagstýtą kãsą.
Per̃ priėmìmą Dianà ir̃ Greĩsė kalbė́josi dãmų kambaryjè. Taĩ vieniñtelė privatì Bãkingamo rū́mų vietà. Dianà prisipažìno apiẽ jaũčiamą izoliãciją, báimę neatitìkti karãliškųjų standártų.
„Brangióji, - pasãkė prìncesė Greĩsė pagúodžiamai priglausdamà rañką priẽ Diãnos skrúosto ir̃ niū̃riai pridė́jo: - Bùs tìk blogiaũ.“
Jì kalbė́jo ìš patirtiẽs. Kokià jì bùvo nuostabì ir̃ ramì, - Dianà stẽbi veliõnę Monãko princèsę. Tą̃ Greĩsę, kurì põ tū́kstantis devynì šimtaĩ peñkiasdešimt šeštaĩs mẽtais įvỹkusios sántuokos sù prìncu Rainíeru trečiúoju pel̃nė šim̃tą kẽturiasdešimt titulų̃. - Bèt netrū́ko ir̃ povandenìnių srovių̃, àš taĩ mačiaũ.
„Nèt Holivudè, - kar̃tą àtskleidė prìncesė Greĩsė, - màno privatùs gyvẽnimas daugiaũ ar̃ mažiaũ priklaũsė mán. Kaĩ ištekė́jau, privatùs gyvẽnimas tãpo viešàs. Àš tikraĩ neturė́jau jókio privatùmo - priẽ tõ tẽko tìk prisitáikyti.“
Nepraė̃jus nė̃ keturiólikai mė́nesių põ tõ, kaĩ tãpo Vèlso prìncese, Dianà jaũ žìno, kokià teisì bùvo šì móteris.
Diãnai neleñgva įtìkinti Čárlzą, kàd láidotuvėse jì gãli atstováuti karãliškajai šeĩmai. Léisdamasi į̃ keliõnę, Ánglijoje jì tùri palìkti sàvo trijų̃ mė́nesių sū́nų Vil̃jamą. Čiãrlzas sprendìmą paliẽka mótinai, sakýdamas: „Turė́sime pakláusti mamõs, bèt abejóju, ar̃ jì sutìks, kàd važiúotum.“
Jìs klýsta. Kaĩ Dianà kreĩpiasi, karalíenė atsãko: „Jéigu nóri, gãli važiúoti.“
Jì ìš tikrų̃jų nóri važiúoti. Dianà jaũčiasi artimà prìncesei Greĩsei. Jùk jì bùvo „pašalìnė, põ vestùvių patẽkusi į̃ dìdelę šeĩmą, kaĩp ir̃ àš“.
Monakè Dianà ìšlipa ìš sàvo vairúojamo Ròls-Ròiso ir̃ žeñgia gėlėmìs išbarstýtais Nekaltõsios Diẽvo Mótinos kãtedros láiptais. Teñ priẽš dvìdešimt šẽšerius metùs amerikiẽtė ãktorė ir̃ Monãko prìncas susìtuokė. Pasitaisýdama sàvo kùklią júodą suknẽlę ir̃ júodu šydù ùždengtą skrybėláitę, Dianà praeĩna prõ Euròpos ir̃ Holivùdo „grietinė̃lę“. Čià yrà ir̃ Kerìs Grañtas, Greĩsės Kelì pártneris tū́kstantis devynì šimtaĩ peñkiasdešimt penktų̃jų mẽtų fìlme "Pagáuti vãgį" Jì atsisė́da añt príekinio súolo, šalià pirmõsios Jungtìnių Amèrikos Valstìjų poniõs Nénsės Reigañ, slẽpiančios ãšaras põ plačiù júodos skrybė̃lės kraštù.
Septyniaĩs tū́kstančiais vamzdžių̃ sugaũdžia didíeji vargõnai. Prìncas Rainiẽras trečiàsis sù dviẽm vyresniaĩsiais vaikaĩs - prìncese Karolinà ir̃ prìncu Álbertu - priartė́ja priẽ kar̃sto. Jìs į̃rengtas príešais dìdįjį altõrių, ìšpuoštas rausvomìs „Monãko princèsės“ rõžėmis.
Dianà rankà paliẽčia deĩmantinį vė́rinį añt kãklo. Jõ ceñtrinė dalìs širdiẽs fòrmos. Taĩ Čiãrlzo dovanà Vil̃jamo gimìmo ir̃ jų̃ šeimõs pradžiõs atminìmui.
Netẽkusi princèsės Greĩsės Monãko karãliškoji šeimà pasìkeitė ámžiams.
Niẽkas nesitikė́jo, kàd Monãko prìncesė palìks šį̃ pasáulį taĩp ankstì. Bèt neseniaĩ pakláusta, kaĩp norė́tų bū́ti prisimiñta, Greĩsė atsãkė: „Tikriáusiai manaũ, kàd svarbiáusia yrà màno vaikaĩ, - ir̃ pridū́rė: - Norė́čiau bū́ti prisimiñta, kaĩp besisténgianti geraĩ atlìkti sàvo dárbą, kaĩp supratìnga ir̃ malonì.“
Prìncesė Dianà jaũčiasi lýgiai taĩp pàt.
Dianà grį̃žta į̃ Lòndoną karalíenės lėktuvù. Karãliškųjų óro pajėgų̃ istòrinės trìsdešimt antrõsios eskadrìlės òrlaivis į̃rengtas prabangiaĩ - sù pilnutėliù barù, monogrãmomis puoštù porcelianù ir̃ krištolìnėmis taũrėmis. Tačiaũ, jì pernelýg išsẽkusi, kàd taĩ įvértintų. „Ar̃ Čiãrlzas mùs pasitìks?“ - pakláusia, kaĩ į̃gula jaũ pasiruõšusi léistis.
Jìs nepasitiñka. Jõ nėrà ir̃ Keñsingtono rū́mų apartameñtuose. Jìs Portsmutè sù sàvo tėvaĩs šveñčia jaunèsniojo brólio prìnco Eñdriu sugrįžìmą. Šìs neseniaĩ grį̃žo, kẽlis mė́nesius tarnãvęs „Jū́ros karãliaus“ sraigtãsparnio pilótu Karãliškojo laivýno lėktùvnešyje „Nenùgalimasis“ Fòlklando salosè.
Kaĩ rýtą Dianà pabuñda, namų̃ personãlas jái įteĩkia rytiniùs laĩkraščius. Jiẽ gárbina ją̃, Monakè atstovãvusią Dìdžiajai Britãnijai. „Jiẽ rãšo, kàd taĩ atlìkote nepriekaištìngai.“
Nejaũgi? Niẽkas rū́muose tõ nepaminė́jo.
Dianà láukia oficialaũs žõdžio ìš „Sósto institùcijos“. Taĩp jì vadìna karãliškosios šeimõs nariùs ir̃ ryšių̃ tiñklą, tvirtaĩ laĩkantį juõs pasáulio viršū́nėse. Sàvo jausmùs jì išlíeja añt monogramà pažénklinto põpieriaus.
„Taĩ ganà nuostabù, - Dianà rãšo draũgei. - Vỹkstantys màno pókyčiai.“ Dianà norė́tų pasitráukti ir̃ pasislė̃pti, õ nè bū́ti prìncese, akýlai stebimà visúomenės akių̃ ir̃ pagal̃ sugebė́jimus atliẽkanti sàvo pãreigas. „Antróji lèdi laimė́jo, bèt kíek taĩ kainãvo pìrmajai?“
„Sósto institùcija“ atsãko tylà.