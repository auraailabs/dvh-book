12 skỹrius
Tū́kstantis devynì šimtaĩ aštúoniasdešimt pirmíeji mẽtai líepos dvìdešimt aštuntóji dienà
Lòndonas
Pùsė milijõno žmonių̃ susiriñko Haĩd párke, šalià Bãkingamo rū́mų. Karãliaus žirgų̃ artilèrijos būrỹs, tę̃sdamas karãliškąją tradìciją, salvè pasvéikina Vèlso prìncą.
Sužvangà giñklai. Čiãrlzas ùždega ceremònijos láužą.
Ir̃ tadà paleidžiamì pirmíeji karãliškųjų vestùvių fejerver̃kai.
Čiãrlzas grį̃žta į̃ rū́mus. Stovė́damas priẽ lángo jìs stẽbi tvìskančius fejerver̃kus.
Kaĩ minià chorù užtráukia „Valdýk, Britãnija!“, jìs negãli sulaikýti ãšarų.
Draũgui jìs rãšo, kóks jaũčiasi laimìngas, kàd „tóks ypatìngas žmogùs kaĩp Dianà manè taĩp labaĩ mýli“. Kokià jám garbė̃, kàd karalíenė mótina prìėmė Diãną į̃ šeĩmą ir̃ apdovanójo karãliškosiomis brangenýbėmis, įskaĩtant deĩmantų ir̃ smarãgdų vė́rinį, ver̃tą milijõnų. Vėrinyjè pavaizdúotos trỹs plùnksnos kaĩp ir̃ karū̃noje - taĩ yrà héraldinis Vèlso prìnco sim̃bolis. Čiãrlzas pariñko priẽ jõ dẽrančią deĩmantų ir̃ smarãgdų apýrankę, kurią̃ į̃teikė Dianaĩ kaĩp vestùvių dóvaną.
Paskélbus apiẽ sužadėtuvès, Čiãrlzas sãko: „Mán labaĩ malonù ir̃, atviraĩ pasãkius, esù nustẽbęs, kàd Dianà yrà pasiruõšusi priim̃ti manè kaĩp sutuoktìnį.“ Jìs pabrė́žia, kàd yrà „paténkintas ir̃ laimìngas“.
Ir̃ įsimylė́jęs?
„Žìnoma!“ - juõkiasi Dianà.
„Kàd ir̃ ką̃ tàs „įsimylė́jęs“ réikštų“, - prieštaráuja Čiãrlzas, murmė́damas apiẽ taĩ, kàd yrà ãtviras kiekvíeno „asmenìnei interpretãcijai“.
Jõ póžiūris tóks: „Àš nóriu el̃gtis teisìngai sàvo šãliai. Àš nóriu el̃gtis teisìngai sàvo šeĩmai.“ Šiuõs žodžiùs jìs kartója tõl, kõl jaĩs tìki.
Nepáisant milijõno žmonių̃, kuriẽ rytój stebė̃s ceremòniją, Vèlso prìncas - panašù, kàd jìs bùs brìtų sósto paveldė́tojas, - mãno, jóg į́žadus turė́tų dúoti privačiaĩ.
Dabar̃, vestùvių ìšvakarėse, Čiãrlzas uždúoda sáu kláusimą, į̃ kurį̃ niẽkas kìtas negãli atsakýti.
„Ar̃ įmãnoma mylė́ti dvì móteris víenu metù?“