Dvìdešimt ketvìrtas skỹrius.
Tū́kstantis devynì šimtaĩ aštúoniasdešimt penktų̃jų mẽtų rugsė́jis.
Lòndonas.
Tū́kstantis devynì šimtaĩ aštúoniasdešimt penktų̃jų mẽtų, rugsė́jo dvidešimt ketvitą dieną, Dianà ir̃ Vìljamas penkiàs minutès eĩna tar̃p Kensiñgtono rū́mų ir̃ Viktòrijos stìliaus namõ, sù naujaĩ įstatýtais neprašáunamo stìklo langaĩs.
Jamè yrà poniõs Mainór vaikų̃ daržẽlis, į̃rengtas pagal̃ visùs saugùmo reikalãvimus - nuõ neatsitráukiančio nuõ prìnco asmeñs sargýbinio ikì Vìljamo klãsėje į̃rengto pagálbos mygtùko.
Bū́damas trejų̃ mẽtų ir̃ trijų̃ mė́nesių, Vìljamas bùs pirmàsis būsimàsis Ánglijos karãlius, lañkantis vaikų̃ daržẽlį nè rū́muose.
Dianà šíek tíek nerimáuja: „Taĩ naũjas màno gyvẽnimo skỹrius ir̃, žìnoma, Vìljamo“.
Tačiaũ jì nóri, kàd jìs lankýtų daržẽlį, ir̃ žìno, kaĩp taĩ teisìnga.
„Jìs tám pasiruõšęs. Jìs labaĩ savarañkiškas vaĩkas.“
„Jìs taĩp jáudinosi, - jì prisìmena, kàd Vìljamas tą̃ rýtą nètgi pàts išsiriñko drabužiùs, - Jìs tiesióg diẽvina kitùs vaikùs“.
Pagal̃ „laimìngos pradžiõs“ progrãmą, Viljamui dúodama príešpiečių dėžùtė.
Taĩp pàt ir̃ añt pir̃što užmáunama lėlė̃ mẽno ir̃ drãmos pamokóms.
Bè príemonių, kurių̃ im̃tasi jį̃ apsáugoti, sù Viljamu daugiáusia el̃giamasi taĩp pàt, kaĩp ir̃ sù kitaĩs trìsdešimt šešiaĩs šiõs mokỹklos mokiniaĩs.
Jìs nesusimą̃sto, kàd jõ šeimà yrà kažkokià neį̃prasta, kõl priė̃jęs klãsės draũgas nepakláusia, ar̃ jìs pažį́sta karalíenę.
Vìljamas šíek tíek sutrìkęs pasižiū̃ri į̃ vaĩką: „Tùri omenyjè, màno senẽlę?“.
Vìs dėltõ, jìs pràdeda tyrinė́ti ir̃ supràsti sàvo kilmė̃s gãlią.
Ir̃ jõ vaĩkiško pỹkčio prótrūkiai nėrà lengvaĩ įveikiamì.
Jìs šė́lsta ir̃ kovója žaidìmų aikštẽlėje.
Dė̃l tõ įgỹja „Nenaudė̃lio Vil̃so“ ir̃ „Bìlio nenáudėlio“ prãvardes.
Per̃ klãsės draũgo gimtãdienio vakarė̃lį, jìs supỹkęs svíedžia lė̃kštę añt žẽmės ir̃ įnir̃šęs paréiškia: „Kaĩ bū́siu karãlius, pasių̃siu visùs sàvo rìterius tavè nudė́ti!“
Mokỹklos kiemè, Vìljamas šaĩposi ìš kitų̃ vaikų̃: „Màno tė̃tis yrà tìkras prìncas ir̃ jìs gãli sumùšti tàvo tė̃tį“.
Mokỹkloje jìs pakláusia klasiókės, ar̃ jì bùs jõ žmonà.
Ir̃ pagrasìna kalė́jimu, jéi atsisakỹs.
Per̃ mokỹklos pjèsę, jìs kritikúoja princèsę vaidìnančios mergìnos ìšvaizdą: „Jéi nóri bū́ti princèsė, turė́tum atródyti kaĩp màno mamà“.
„Jìs tìpiškas trejų̃ mẽtų vaĩkas, - sãko jõ mamà, bùvusi vaikų̃ daržẽlio áuklėtoja, - Jìs nėrà labaĩ kuklùs ir̃ mandagùs. Pakañkamai išskirtìnis“.
Tačiaũ Dianà võs gãli pažvel̃gti į̃ laĩkraščius, jõs sū́nų vadìnančius „Vìljamu, Vèlso prìncu“.