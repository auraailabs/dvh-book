Trìsdešimt aštuñtas skỹrius
Tū́kstantis devynì šimtaĩ devýniasdešimt pirmų̃jų mẽtų rugpjū́tis
Aberdýnšyras, Škòtija
Vìsa karãliškoji šeimà išvỹkusi į̃ Škòtiją, Balmorãlo pìlį. Karalíenei patiñka váikščioti põ dvãrą pėsčiomìs, jóti árkliu ar̃ važinė́ti Réindž Róver automobiliù. Ir̃ nusipraũsti põ kiekvíeno val̃gio. Hãris ir̃ Vìljamas bėgiója põ pìlį sù peñkiasdešimt dviẽm miegamaĩsiais arbà sù seneliù léidžiasi į̃ muselìnę žvejýbą Dì ùpėje. Galiáusiai prìncas Fìlipas grilyjè kẽpa kèpsnį. Juokáudamas jìs meĩliai vadìna sàvo žmóną „kopūstù“ ir̃ „dẽšra“. Tuõ metù Čiãrlzas, norė́damas pasiváikščioti víenas ar̃ tapýti, tùri įveĩkti spiẽčius uodų̃.
Bū́ti Balmoralè bū́tina, tokiõs taisỹklės - rašýtos ir̃ nerašýtos, kurių̃ visì privãlo laikýtis. Tačiaũ, kaĩ rugpjū́čio devynióliktąją Dianà suláukia skambùčio, kàd jõs brangùs draũgas mìršta nuõ AĨDS, jì neláukia karãliškojo leidìmo grį̃žti į̃ Lòndoną. Kaĩ mylimám žmógui bėdà, Dianà veĩkia greĩtai. Bè tõ, ir̃ laĩko nedaũg.
Jõs draũgui Ãdrianui Vórdui Džèksonui jaũ àtliktos paskutìnės àpeigos. Jìs - kẽturiasdešimt vienerių̃ mẽtų mẽno kūrinių̃ prekiáutojas, Karãliškosios òperos patikė́tinių tarýbos dirèktorius, Karãliškojo balèto valdýtojas ir̃ organizãcijos pagálbai ÁIDS ser̃gantiesiems pìrmininko pavadúotojas. Dianà vìsą nãktį skùba į̃ Šventõs Marìjos ligóninę. Jì mel̃džiasi, kàd laikù įveĩktų penkìs šimtùs peñkiasdešimt mỹlių. Jì nóri ãsmeniškai atsisvéikinti, kaĩp bùvo jám pažadė́jusi.
Princèsė jaũ daugýbę mẽtų sténgiasi skleĩsti žìnią apiẽ ÁIDS. Výras tám neprìtaria, jõs pãstangas vadìna „netinkamomìs“. Õ anýta karalíenė siū́lo: „Kodė̃l táu neįsitráukti į̃ ką̃ nórs malonèsnio?“.
Dianà nesutiñka. Dár tū́kstantis devynì šimtaĩ aštúoniasdešimt septintaĩsiais jì prìėmė Midlsèkso ligóninės kvietìmą atidarýti pìrmąją palãtą, skìrtą gýdyti AĨDS ser̃gančius pacientùs, Jungtìnėje Karalỹstėje. Jõs ryšỹs sù kampãnijomis, síekiančiomis, kàd šì ligà bū́tų išgýdyta, dãrėsi vìs glaudèsnis.
Taĩp ir̃ sù ser̃gančiaisiais ÁIDS.
Nórs karalíenė Elžbietà viešosè viẽtose visadà mū̃vi pir̃štines, norė́dama apsáugoti sàvo sveikãtą, Dianà atsisãko, àtmeta pir̃štines kaĩp pernelýg beãsmenį dalỹką. „Vìskas susìję sù prisilietimù“, - sãko jì, spausdamà ser̃gančiųjų rankàs, kàd šiẽ pajùstų méilę.
Taĩ galìngas žiñgsnis. Jõs negą̃sdina ligõs stigmà. Jì viešaĩ apkabìna pacientùs. Nusivýlusius Dianà pagúodžia.
„Ką̃ pasakýtumėte mažaĩ mergáitei, ser̃gančiai ÁIDS?“ - kar̃tą jõs pakláusė Dãrenas Makgreĩdis, Diãnos asmenìnis virtùvės šèfas Keñsingtono rū́muose, kaĩ jì stàbtelėjo virtùvėje, ruõšdamasi į̃ ligóninę.
„Nà, nelabaĩ ką̃ galė́čiau padarýti ar̃ pasakýti, - pripažį́sta jì. - Tačiaũ jéigu sėdė́dama sù jà ir̃ kalbė́damasi prìversčiau nusijuõkti ìš sàvo nevỹkusių pókštų, galė́čiau beñt trumpám atitráukti jõs mintìs apiẽ skaũsmą, tadà màno apsilañkymas bùs tõ ver̃tas.“
Praė̃jusį balañdį Dianà kalbė́jo Vaikų̃ ir̃ AĨDS konfereñcijoje. Kalbojè jì pabrė́žė mókslu pàremtą pozìciją: „AĨDS nepadãro žmonių̃ tokių̃ pavojìngų, kàd juõs pažinótume. Taĩgi gãlite paspáusti jíems rañką ir̃ apkabìnti. Dė̃l Diẽvo méilės, jíems taĩp tõ reĩkia.“
Praė̃jusį mė́nesį jì vė̃l aplañkė Mìdlsekso ligóninės AĨDS palãtą. Výras, kuriám jì laĩkė ùž rañkos, ė̃mė ver̃kti. Princèsė tróško jį̃ pagúosti.
Dianà, padarýk taĩ, tiesióg padarýk taĩ, - pasãkė sáu. Jì taĩp ir̃ padãrė - labaĩ stipriaĩ jį̃ apkabìno.
Dabar̃ tą̃ pãtį dãro draũgui Ãdrianui, turė́dama laĩsvą minùtę atvỹkusi priẽ jõ lóvos.
Diãnai dabar̃ lengviaũ pasisakýti. Kaĩ sukỹla užúojauta, jì tam̃pa drąsèsnė.
Põ dviejų̃ mė́nesių, spãlio pabaigojè, Dianà ir̃ Čiãrlzas léidžiasi į̃ saváitės keliõnę põ Kanãdą. Kartù pasìima ir̃ septynerių̃ mẽtų Hãrį beĩ devynerių̃ Vìljamą. Taĩ pirmàsis kar̃tas, kaĩ į̃ keliõnę ùžsienyje išvỹksta sù vaikaĩs. Tačiaũ, porà retaĩ pasiródo kartù. Taĩgi, ìš esmė̃s taĩ - dù turaĩ vienamè.
Diãnos sántuokoje lìkę mažaĩ emòcinės vertė̃s. Svarbiáusia vaikaĩ ir̃ sociãlinė veiklà. Torónte Dianà aplañko nedìdelį AĨDS hòspisą. Jì sė́di sù mìrštančiais jõ gyvéntojais ir̃ laĩko jíems ùž rañkų.
Priẽš išvykdamà stàbteli. Bùvusio pacieñto mamà jái ródo gestùs. Dianà sustója atsakýti. Atródo, žmónės užmir̃šo, jóg jì taĩp pàt yrà Brìtų kurčių̃jų asociãcijos globė́ja ir̃ suñkiai dìrbo, kàd išmóktų gèstų kal̃bos.
Ypatìngų į́gūdžių nereĩkia, nórint supràsti šáltą atstùmą tar̃p prìnco ir̃ Vèlso princèsės.