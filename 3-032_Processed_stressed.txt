Trìsdešimt añtras skỹrius
Tū́kstantis devynì šimtaĩ devýniasdešimtieji mẽtai balañdžio aštuntóji dienà
Nèkerio salà, Dìdžiosios Britãnijos Mergẽlių sãlos
Rìčardas Brènsonas, Mergẽlių salõs óro úosto savinìkas, gãli skraidìnti sàvo draugùs kur̃ tiktaĩ nóri - nètgi vir̃š Viñdzoro piliẽs. Kaĩp Brènsono viešnià, Dianà sù Vìljamu añt kẽlių sė́di víeno ìš jõ lėktùvų kabìnoje ir̃ kal̃ba į̃ mikrofòną.
„Jéigu pažvel̃gtumėte į̃ kaĩrę, pamatýtumėte senẽlės nãmą“, - paskélbia jì per̃ garsiãkalbį ir̃ sùkelia bendrakeleĩvių juõką.
Tū́kstantis devynì šimtaĩ devyniasdešimtų̃jų pavãsarį Brènsonas pakviẽčia Diãną priešvelỹkines atóstogas praléisti Nèkerio sãloje, jõ septýniasdešimt keturių̃ akrų̃ valdojè Dìdžiosios Britãnijos Mergẽlių sãlose. Taĩ antràsis jõs apsilañkymas. Į̃ sàvo privãčią sãlą Diãną sù šeimà Brènsonas jaũ bùvo pasikviẽtęs priẽš penkiólika mė́nesių. Tadà juõs pasitìko sù añt grotẽlių keptù omarù ir̃ šam̃panu, laikýtu išskirtìniams svečiáms. Dianà nekantráuja čià sugrį̃žti, nès šiojè nuošaliojè viẽtoje jì rãdo taĩ, kõ ilgė́josi: „Ramýbės ir̃ tỹlos šiamè pašė̃lusiame gyvẽnime.“
Jì keliáuja į̃ Nẽkerį sù septyniólikos žmonių̃ grupè: jì sù jaunaĩsiais prìncais, jõs sẽserys sù vaikaĩs, brólis sù naują́ja žmonà, mãma ir̃ kẽletas asmeñs sargýbinių. Pagrindìnis Nèkerio pãstatas - didỹsis nãmas - pastatýtas aukščiáusiame salõs taškè. Ìš kiekvíeno kam̃bario atsìveria platùs Karìbų jū́ros krištolìnio mėlynùmo vandeñs ir̃ neliẽstų baltų̃ pãplūdimių vaĩzdas. Vaikaĩ skùba į̃ vìdų ir̃ võs žvìlgtelėję į̃ Bãlio stìliaus lubàs patráukia tiẽsiai liñk biliárdo stãlo, pastatýto priẽ tèrasos sù vaizdù į̃ vandenýną.
Kẽnas Vòrfas ir̃ Dianà péržiūri saugùmo príemones, sudẽrintas sù viẽtos polìcija ir̃ pareigū̃nais. Skrỹdžiai salojè ùždrausti ir̃ niẽkas neįléidžiamas per̃ mýlią nuõ krañto.
Dianà mė́gaujasi didìngu vaizdù ir̃ lengvà pliẽno būgnẽlių mùzika. Jì il̃sisi sù šeimà, jausdamà vìsišką ramýbę.
Taĩ rõjus.
Tačiaũ neilgaĩ trùkus horizònte jì pàstebi kẽletą válčių, plaũkiančių ùž nustatýtų ribų̃.
Žiniãsklaida ją̃ surãdo.
Vòrfas niẽko nepàžada, tačiaũ išplaũkia liñk žiniãsklaidos válčių, ketìndamas pabandýti derė́tis.
Grį̃žęs põ kelių̃ valandų̃ jìs papãsakoja Diãnai, kaĩp "Deĩli Máil" pasisiū́lė padė́ti susitar̃ti sù paparãcais, kàd šiẽ nuõ jõs atstótų. Bèt pirmiáusia jì turė́tų léisti jíems sureñgti fotosèsiją.
„Bèt ar̃ gãli taĩ garantúoti, Kenaĩ? - Dianà nukreĩpia žvil̃gsnį į̃ apsaugõs pareigū̃ną. - Ar̃ jaĩs gãlima pasitikė́ti?“
Abù žìno, kàd į̃ šį̃ kláusimą jìs negãli atsakýti. Tačiaũ Vòrfas pérduoda "Déili Mìror" fotogrãfo žinùtę: „Pasakýkite princèsei, kàd jì atródo kaĩp ùž milijõną dólerių. Ir̃ àš užtìkrinsiu, kàd jõs núotraukos "Déili Mìror" taĩ atspindė́tų. Grį̃žusi namõ jì visùs išver̃s ìš kójų.“
Taĩ intrigúojantis pasiū́lymas. Dianà galvója apiẽ šiuõs Flýt gãtvės repòrterius. Taĩ tiẽ pãtys vaikìnai, kuriẽ kadáise Čárlzui pasãkė: „Mẽs gãlime bū́ti šiùkšlės, ponè. Tačiaũ ẽsame šiukšlýno grietinė̃lė.“ Jì svar̃sto, ar̃ išvýdusiam núotraukas, kur̃ jì mė́gaujasi saulė́tomis atóstogomis sù vaikaĩs, jõs výrui sukil̃s kokiẽ nórs jausmaĩ.
Pavỹdas? Apgailestãvimas? Kaltė̃? Jì tõ norė́tų, bèt mažaĩ tikė́tina, kàd taĩp nutìks.
Vìs dėltõ jì sutiñka.
Hãris ir̃ Vìljamas nepaprastaĩ mė́gaujasi salojè. Kadángi čià jiẽ bùvo lañkęsi, todė̃l žìno, kaĩp linksmaĩ praléisti laĩką: ridénti biliárdo kamuoliukùs, lýg jiẽ bū́tų mil̃žiniški marmurìniai rutuliaĩ, nárdyti sù vamzdeliù, tyrinė́ti sãlos augmèniją, kàsti báltą smė̃lį raudónais plãstikiniais kastuvė̃liais.
Jiẽ tyrinė́ja trìs dìdeles katapùltas, kuriàs namų̃ ū́kio valdýtojas neseniaĩ àtvežė į̃ sãlą. Jiẽ naudójasi jomìs žaisdamì vandeñs baliònų mūšiùs. Taĩp pàt jiẽ žaĩdžia sù sàvo pùsbroliais ir̃ apsaugõs pareigū̃nais. Kõl váltys sù tuzinaĩs fotogrãfų išsirikiúoja pakrántėje ir̃ pràdeda ìš tólo fotografúoti šeimõs susibūrìmą pãplūdimyje.
Dianà sė́di smė̃lyje sù Hariù tar̃p kójų, õ Vìljamas - šalià sàvo pùsbrolių. Jiẽ apsìmeta, kàd fotogrãfų čià nėrà. Tačiaũ, nètgi ìš tólo girdė́ti pasikartójantis príetaisų spragsė́jimas, áidintis vėsiamè pajū́rio orè.
Vìljamas pažvel̃gia į̃ váltis, bèt Hãris nuleñkia gálvą ir̃ užsideñgia akìs. Mamýtė akìs paslė̃pusi põ tamsiaĩs sáulės akiniaĩs. Senẽlė Fráncė susiraũkusi spõkso tiẽsiai į̃ kãmeras.
Tačiaũ, netrùkus vaikaĩ užsimir̃šta, kàd yrà stebimì, ir̃ ùžkasa Diãnos kójas smė̃lyje, ikì pàt juosmeñs.
Põ dvìdešimties minùčių vìskas baĩgiasi. Váltys nuplaũkia.
Kìtos kẽlios dienõs vìsiškai rãmios. Tadà Vòrfas pasãko Diãnai, kàd prancū̃zų paparãcai ketìna sugrį̃žti. Jiẽ nóri daugiaũ núotraukų.
Berniùkai pasipìktinę. Taĩp pàt ir̃ Dianà. Põ tõ, kaĩ Vòrfas pasiū́lo léisti dár víeną trum̃pą fotosèsiją, jì skùndžiasi: „Sakeĩ, kàd jéigu dalyváusiu pirmõjoje, jiẽ palìks mùs ramýbėje. Taĩgi kodė̃l turiù dalyváuti dár vienojè?“.
Tačiaũ septynmẽtis Vìljamas, paveldė́jęs mamõs šelmiškùmą, tùri plãną.
„Jìs nekeñčia žiniãsklaidos nètgi labiaũ neĩ àš, kaĩ pìrmąkart patekaũ į̃ šią̃ šeĩmą, - Dianà pãsakoja draũgei apiẽ Vìljamo príešišką póžiūrį į̃ fotografùs. Taĩ ìtin paaštrė́jo, kaĩ praė̃jusį grúodį bùvo išspáusdinta jõ vaikštinė́jančio laukè núotrauka, pavadìnta "KARÃLIŠKASIS ŠEŠTÀSIS". - Jìs mãto juõs kaĩp príešus, bèt turė̃s išmókti sù tuõ susitvarkýti.“
Šį̃ kar̃tą Vìljamas pasiruõšęs. Jìs išdė́sto stratègiją Hãriui ir̃ pùsbroliams, tadà prieĩna priẽ Kẽno Vòrfo.
Jìs sãko, kàd mamà turė́tų sutìkti, jóg prancū̃zų fotogrãfai atvỹktų. Ir̃ tadà, „kaĩ fotogrãfai sugrį̃š į̃ váltis, kodė̃l negalė́tume jų̃ katapultúoti ìš čià?“.
Vìljamas žìno puĩkią viẽtą.
„Gãlime užlìpti añt uolõs viršaũs, - sãko jìs. - Õ kaĩ mamýtė fotografúosis, paléisti balionùs į̃ žiniãsklaidą.“
Vòrfas rimtaĩ žiū̃ri į̃ Vìljamą. Pàžada, kàd pranèš Jõs Karãliškajai Didenýbei apiẽ šį̃ svar̃bų sumãnymą. Neilgaĩ trùkus jìs grį̃žta sù naujíenomis - Dianà ìš visõs širdiẽs tám prìtarė.
Kaĩ pasiródo žiniãsklaidos váltys, berniùkai jaũ pasireñgę. Jiẽ pritvìrtino katapùltas mẽdžiuose ir̃ kitosè stratèginėse viẽtose sù vaizdù į̃ pakrántę ir̃ pripìldė vandeñs šimtùs meliõno dỹdžio baliònų.
Paruõšti amunìciją padė́jo ir̃ Dianà. Vor̃fas pavadìno ją̃ „vyriáusiąja krovė́ja“.
Žurnalìstams pasãkoma, kàd fotografúoti léidžiama dẽšimt minùčių. Kaĩ laĩkas baĩgiasi, prasìdeda kontratakà.
Kìtas dvìdešimt minùčių žiniãsklaidos váltys apmė́tomos vandeñs baliõnais. Ùž taĩ atsakìngi vaikaĩ, bèt džiū́gauja ir̃ suáugusieji, vadìndami taĩ „nuostabiù įsibróvusių paparãcų užpuolimù“.
Váltims išpláukus, Vìljamas nubė́ga pàs mãmą atšvę̃sti heròjiškos sėkmė̃s.
Paparãcai negrį̃žta.