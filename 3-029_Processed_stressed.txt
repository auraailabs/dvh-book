Trẽčia dalìs
Mamýtė
Dvìdešimt deviñtas skỹrius
Tū́kstantis devynì šimtaĩ aštúoniasdešimt devintų̃jų mẽtų rugsė́jis
Lòndonas
„Kaĩ užáugsiu, nóriu bū́ti polìcininkas ir̃ prižiūrė́ti tavè, mamýte“, - pràneša septynmẽtis Viljamas.
Jìs ir̃ Hãris važiúoja automobiliù sù sàvo mamà. Kartù yrà ir̃ jų̃ áuklė beĩ Kẽnas Vòrfas. Dianà nusišỹpso vyresniájam sū́nui, bèt įsiter̃pia Hãris.
„Õ nè, tù negalì, - érzina jìs vyrèsnįjį brólį. - Tù tùri bū́ti karãlius.“
„Àš tikraĩ nenóriu bū́ti karãliumi“, - sãko Vìljamas.
Bevéik penkerių̃ mẽtų Hãris džiaũgiasi: „Jéigu tù nenóri šiõ dárbo, jìs atitèks mán!“
Į̃ berniùkų giñčą bañdo įsiter̃pti áuklė. Hãris priblõškia: „Tù víeną diẽną bū́si karãlius, õ nè àš. Taĩgi galiù darýti, ką̃ tìk nóriu.“
Diãnos ãkys šokinė́ja nuõ áuklės priẽ Vòrfo. „Põ velnių̃, ìš kur̃ jìs taĩ ištráukė?“ - tỹliai sumùrma.
Šį̃ rýtą Dianà sù Kenù Vòrfu automobiliù vỹksta į̃ benamių̃ príeglaudą centrìniame Lòndone.
Áugantis Lòndono benamių̃ skaĩčius nèkelia susižavė́jimo ir̃ į̃ taĩ jì sténgėsi atkeĩpti dė̃mesį mė́nesių mė́nesius, praléistus bendráujant sù taĩs, kuriẽ „nepatogiaĩ miẽga“ gãtvėse. Jì klaũsėsi ir̃ sužinójo apiẽ jų̃ nẽrimą kẽliančias prõtines ir̃ psichològines aplinkýbes, pãstangas išsprę́sti dė̃l narkòtikų ar̃ alkohòlio vartójimo kỹlančias problemàs.
Jái bùvo nuõlat kartójama, kàd karãliškieji ãsmenys neįsitráukia į̃ prieštarìngus reĩkalus. Tačiaũ Dianà planúoja bū́ti kitókiu karãliškuoju ãsmeniu. Tókiu, kurìs gãli turė́ti į́takos žmonė́ms.
Kar̃tais jì vakaraĩs paslapčià išsė̃lina ìš karališkų̃jų rū́mų ir̃ slaptà sùdeda páltus ir̃ kitùs drabužiùs į̃ šiukšliãdėžes, kàd benamiaĩ galė́tų juõs ràsti. „Jiẽ yrà tokiẽ pàt žmónės, kaĩp ir̃ mẽs, - sãko Dianà. - Jiẽ tùri téisę apsireñgti ir̃ sušìlti. Taĩ geróvės valstýbės pareigà.“
Dianà svar̃sto, kaĩp reagúotų karãliškoji šeimà, jéi sužinótų, kàd jì suláužė nerašýtas karãliškosios lãbdaros taisyklès. Jõs pastangóms tikriáusiai nepritar̃tų, nètgi paniẽkintų. Taĩp, kaĩp pasìelgė Čiãrlzas praė̃jusį kóvą, kaĩ abù lañkėsi Pèrsijos į́lankos valstýbėse. Paklaustà apiẽ sàvo tvarkáraštį, Dianà ketìno pasidalìnti planaĩs aplankýti móterų imìgrančių klìniką ir̃ dienõs ceñtrą, besirū́pinantį vaikaĩs sù prõtine negalià. Čiãrlzas pértraukė ją̃, sakýdamas: „Apsipir̃ksime, ar̃ nè, brángioji?“.
Jõs výras įprastaĩ mãno, kàd jì yrà nepakañkamai sumanì prisijùngti priẽ jõ pókalbių. Kàd jõs aistrõs ir̃ pómėgiai nėrà svar̃būs.
Kàd jì nėrà svarbì.
Bèt aptar̃sime taĩ vėliaũ. Sù Kenù Vòrfu artė́dama benamių̃ príeglaudos liñk, Dianà pàstebi kardinõlą Hjùmą. Jìs - Vestmìnsterio arkivỹskupas. Kartù sù ceñtro dirèktore seserimì Bárbara Smìt jìs láukia jõs atvykìmo.
Dianà ìšlipa ìš automobìlio šíek tíek nerimáudama, nórs Vòrfas užtìkrino, kàd pãstatas yrà saugùs. Polìcija sù mókytais šunimìs čià jaũ ieškójo peĩlių ir̃ narkòtikų, õ vidujè yrà slaptų̃ pareigū̃nų.
Nórs apsireñgusi kasdiẽniškai, bèt žmónės tuojaũ pàt atpažį́sta princèsę. Jì paspáudžia rankàs. Tadà prieĩna priẽ móters, šukúojančios lė̃lės pláukus ir̃ kažką̃ sáu šnãbždančios.
Situãcija nedaũg skìriasi nuõ tõs, kaĩ Dianà, būdamà pãauglė, savanoriãvo Dareñt párko ligóninėje. Nórs jõs "Vèst hjèltf" mokỹklos draugaĩ nesirýžtų bendráuti sù Psìchikos sveikãtos ceñtro gyvéntojais, Dianà tuojaũ ùžmezga rỹšį, pajuokáuja ir̃ sušìldo žmonių̃ širdìs.
Sesuõ Bárbara pristãto: „Jū́sų Karãliškoji Didenýbe, - tãria jì. - Taĩ Mãrgaret.“
Mãrgaret atsistója. Princèsė Dianà nedvejódama paspáudžia móters rañką. Abì kẽletą minùčių šnekučiúojasi, kõl niūrùs vidutìnio ámžiaus výras pértraukia jų̃ pókalbį.
„Geraĩ, kàd tokiẽ kaĩp jū̃s čià atvažiúoja tìk pùsvalandžiui, - šaũkia jìs, ródydamas pirštù į̃ Diãną. - Pabandýkite pagyvénti gãtvėje.“
Výro drabùžiai purvinì, õ kvėpúojant skliñda alkohòlio smárvė. Vòrfas jaũ ketìna jį̃ sustabdýti, bèt Dianà nuramìna.
„Vìskas geraĩ, Kenaĩ, - jì ramiaĩ sùšnabžda. - Mán vìskas geraĩ.“
Výrui pradė́jus plū́stis keiksmãžodžiais, Dianà išlaĩko akių̃ kontãktą.
„Nà, - pasãko jì, kaĩ výras baĩgia kalbė́ti. - Esù čià tám, kàd tiksliaĩ pamatýčiau, kaĩp taĩ yrà, kàd galė́čiau kaĩp įmãnoma padė́ti.“
Jõs žõdžiai numalšìna jõ pỹktį. Apsilañkymą Dianà tę̃sia ilgiaũ neĩ vãlandą.
Pakeliuĩ namõ jì gìna pìktąjį výrą: „Galbū́t jìs teisùs, Kenaĩ“, - sãko jì.
„Põnia, tùrite pasitikė́ti savimì, - atsãko Vòrfas. - Pasikliáukite sàvo núojauta ir̃ nesuklýsite.“
Jõ žõdžiai sustìprina Diãną.
„Taĩ dárbas, į̃ kurį̃ nuõ šiõl nóriu įsitráukti, - paskélbia jì. - Jéigu galiù padarýti ką̃ nórs gẽro šíems nelaimìngiems ir̃ į̃ juõs panašíems žmonė́ms, vadìnasi, čià màno vietà.“