Penkta dalis
Žmonių princesė
Šešiasdešimtas skyrius
Tūkstantis devyni šimtai devyniasdešimt septintieji metai rugpjūčio septintoji diena
Kelyje iš Portsmuto į Škotiją
Jachta "Britanija" prasideda kasmetinis karalienės vasaros kruizas į vakarines Škotijos salas.
Viljamas ir Haris stovi prie jachtos turėklo kartu su savo pusbroliais Piteriu ir Zara Filipsais, princesės Anos vaikais. Tai paskutinė galimybė keturiems jauniesiems Vindzorams pažaisti ant šio penkių aukštų laivo denio. Jachta nukeliavo daugiau kaip milijoną jūrmylių. Joje net keturios poros praleido medaus mėnesius, įskaitant Čarlzą su Diana. Tūkstantis devyni šimtai devyniasdešimt septintųjų metų gruodžio vienuoliktą dieną „plaukiojančių rūmų“ eksploatacija bus nutraukta.
"Britanija" yra ta vieta, kurioje aš iš tikrųjų galiu pailsėti“, – sako karalienė. Tačiau naujausios žinios nesikeičia.
Antraštėse dominuoja vienas vardas.
"Ekspress" žurnalas skelbia: DIANOS KRUIZAS SU PLEIBOJUMI: PRINCESĖ PENKIAS IDILIŠKAS DIENAS PRALEIDŽIA SU "HARODS" BOSO SŪNUMI.
"Deily Mail" antraštė: DIANA, TAI TIKRA ROMANTIKA.
"Deily Miror" rašo: DIANA - AŠ ESU TAIP ĮSIMYLĖJUSI.
Leidinys "San": ROMANTIŠKA VAKARIENĖ NAUJOJO MYLIMOJO BUTE LONDONE. O TADA – ATSISVEIKINIMO BUČINYS PRIEŠ KELIONĘ Į BOSNIJĄ.
Laikraščiai įnirtingai varžosi dėl Dianos ir Dodžio nuotraukų iš atostogų Sent Tropeze. Žurnalistai pateikia galybę ilgų reportažų ir nuomonių.
„Terminas „pleibojus“ galbūt buvo sukurtas Dodžiui Fajedui, – rašo korespondentas Gervasas Vebas. – Jeigu būčiau iš karališkosios šeimos, – tęsia apžvalgininkas, – nusiraučiau nuo galvos plaukus.“
Tačiau, reikšmingesnė antraštė pasirodė prieš dvi dienas: "Iššūkius mėgstanti Diana jau pakeliui į Bosniją. Ji pradeda humanitarinę kelionę į Bosniją ir Hercegoviną aplankyti sausumos minų aukų.
Panašu, kad ministras pirmininkas Tonis Bleiras tam pritaria. Jis neseniai įveikė konservatorių partijos ministrą pirmininką Džoną Meidžorą kovoje dėl aukščiausiojo posto iš dalies ir dėl to, kad Meidžoras prieštaravo sausumos minų uždraudimui.
„Reikalai gali tik pagerėti“, – leiboristų partijos lyderis pažadėjo savo pavasarinėje kampanijoje.
Tai pažadas, kuriuo jie visi norėtų tikėti. Dianai skrendant į Rytus privačiu lėktuvu, pasiskolintu iš finansininko Džordžo Soroso, "Britanija" jachta plaukia toliau.