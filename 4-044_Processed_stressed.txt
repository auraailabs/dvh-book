Ketvir̃ta dalìs
Vélso Princèsė
Kẽturiasdešimt ketvir̃tas skỹrius
Tū́kstantis devynì šimtaĩ devýniasdešimt trečių̃jų mẽtų kóvas
Lèchas, Áustrija
Paskutìnėmis kóvo dienomìs gaũsiai sniñga. Taĩ slìdininkų rõjus. Tačiaũ Dianà, Vìljamas ir̃ Hãris negãli patèkti añt šlaitų̃. Euròpos paparãcai ùžtveria jíems kẽlią.
„Kẽnai, norė́čiau, kàd juõs išlaikýtum kuõ toliaũ nuõ manę̃s“, - sãko Dianà sàvo asmenìnės apsaugõs pareigū̃nui.
Kènas Vor̃fas negãli sukontroliúoti gausýbės fotogrãfų. Taĩgi jìs bañdo protìngai kalbė́tis sù agresyviáusiais ìš jų̃.
„Ìš kur̃ jū̃s ẽsate?“ - kláusia Vor̃fas.
„Ìš Itãlijos“, - atsãko fotogrãfas.
„Nà, čià nėrà jū́sų šalìs. Dabar̃ pasitráukite!“
Tačiaũ, užúot pasitráukęs fotogrãfas, dár labiaũ priartė́ja priẽ Diãnos. Pernelýg artì. Vor̃fas nùstumia jį̃ vienà rankà. Tadà susìduria sù itãlo bičiùliais.
„Padarýk taĩ dár kar̃tą, Kẽnai“, - sãko Vìljamas. Jìs juõkiasi, láukia kìto detektỹvo žiñgsnio.
„Eĩkit šaliñ! Eĩkit šaliñ!“ - Dianà šaũkia fotogrãfams.
Núotaika pasikeĩčia. Berniùkai périma mamõs báimę, õ jì apsáugodama juõs apkabìna.
„Jiẽ tìk aštuonerių̃ ir̃ dẽšimties. Jáudinausi, kàd jų̃ nesužeĩstų tamè chaosè, - áiškina jì brìtų fotogrãfui. - Nà, dabar̃ vìskas baĩgta. Àš tikraĩ láukiu smagių̃ atóstogų. Berniùkai labaĩ džiaũgiasi, nóriu, kàd jõs bū́tų ypatìngos.“
Taĩp pàt el̃giasi ir̃ gretà ẽsančios slidinė́jimo reikmenų̃ parduotùvės saviniñkai. Jiẽ àtneša Diãnai specialiaĩ jái pagamìntas lenktỹnių slidès, sukùrtas greĩčiui.
„Taĩ pačiõs geriáusios, - sãko víenas ìš jų̃. - Jì slidìnės daũg greičiaũ ir̃ saugiaũ, õ taĩ suteĩks pranašùmo priẽš fotografùs. Džiaũgiamės galė́dami padė́ti.“
Pranašùmas yrà tiksliaĩ taĩ, kõ nóri Dianà. Jì laimìnga, būdamà Lèche, tačiaũ vìs dár jaũčiasi pernelýg įsitem̃pusi. Neišvéngia ir̃ liūdnų̃ praė̃jusių mẽtų keliõnės prisiminìmų, kaĩ jõs planùs sugrióvė baisì žinià apiẽ tė́vo mir̃tį.
Jõs apartameñtai - nuõ pìrmojo viẽšbučio aũkšto besìtęsiančiame flìgelyje. Jì láukia, kõl Òlga Pauẽl, jų̃ áuklė, berniukùs įkùrdins nakvýnei ir̃ į̃ sàvo kam̃barius sueĩs apsaugõs pareigū̃nai. Tadà jì išeĩna į̃ balkòną ir̃ žiū̃ri į̃ sniẽgo pusnìs apliñkui.
Turė́tų bū́ti dvìdešimt pėdų̃ ikì žẽmės, tačiaũ šviẽžias sniẽgas sukráutas į̃ áukštas krūvàs.
Jì nušóka.
Neskausmìngai nukrìtusi añt nùgaros atsistója ir̃ nueĩna į̃ miẽstą.
Rytè kománda pérspėja Vòrfą, kàd neáišku, kur̃ Dianà praléido nãktį. Jìs pràdeda tyrìmą. Apieškójęs viẽšbučio teritòriją rañda į́spaudą sniegè, kur̃ jì nušóko, õ pė́dsakai vẽda į̃ Lèchą.
Vor̃fas įeĩna į̃ Diãnos apartameñtų svetaĩnę.
„Põnia, dė̃l praė̃jusios naktiẽs, - pràdeda jìs. - Apiẽ ką̃, põ galaĩs, galvójote iššokdamà per̃ balkòną? Bèt kàs galė́jo atsitìkti.“
Diãnos véidas paraũsta, jì prisìmena Vor̃fo, kaĩp detektỹvo, į́gūdžius. Pasitikė́dama savimì jì ãtsako: „Taĩp, àš iššókau ìš balkòno. Žinójau, kàd vìskas geraĩ - sniẽgas gilùs ir̃ mìnkštas, ir̃ žinójau, kàd niẽko nenutìks.“
„Ar̃ nenórite papãsakoti, kur̃ nuė̃jote?“ - kláusia apsaugõs pareigū̃nas.
„Àš žinaũ, ką̃ daraũ.“
„Nè, põnia, ìš tikrų̃jų nemanaũ, kàd žìnote“, - trumpaĩ ir̃ griežtaĩ atsãko Vor̃fas.
Bèt apiẽ taĩ, kaĩp vienà praléido keliàs brángias vãlandas, Dianà daugiaũ nepasakỹs nė̃ žõdžio.
Jì lẽpina dė̃mesiu Vìljamą ir̃ Hãrį. Jiẽ šliuõžia slidėmìs ìš Árlbergo ir̃ léidžiasi šlaitaĩs - sù naujõsiomis áustriškomis slìdėmis gãlima lenktyniáuti, jì stẽbi jų̃ nuotaikìngus sniẽgo mūšiùs. Tadà ateĩna laĩkas žiemõs núotykiui.
Jiẽ į̃lipa į̃ rogès ir̃ visì kartù apsìsupa pledù, kàd nesušáltų. Rõgės lẽkia per̃ sniẽgą dìdeliu greičiù. Geriáusias dalỹkas ìš visų̃ yrà greĩtis.