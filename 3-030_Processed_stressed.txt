Trisdešim̃tas skỹrius
Tū́kstantis devynì šimtaĩ aštúoniasdešimt devintų̃jų mẽtų rugsė́jis
Lòndonas
Hãris, pamãtęs fotografùs ir̃ TV̀ kãmeras, konè sustója.
Mamà švel̃niai padrą́sina jį̃ eĩti toliaũ. Jì paáiškino, kàd visì šiẽ žmónės šiañdien laũks priẽ Vẽterbio, parengiamõsios mokỹklos Nóting Hilè, kurią̃ jõ vyresnỹsis brólis lañkė nuõ tū́kstantis devynì šimtaĩ aštúoniasdešimt septintų̃jų mẽtų saũsio.
Taĩ pirmóji Hãrio dienà. Abù berniùkai pasipuõšę mokỹklinėmis unifòrmomis: raudónu dvieiliù švarkeliù, pilkà kepurè, tam̃siai mė́lynais šòrtais, pilkomìs kójinėmis ir̃ bãtais sù sagtimìs. Hãris įsikim̃ba į̃ maišẽlį sù daiktaĩs, õ Vìljamas añt pečių̃ užsìmeta odìnę kuprìnę.
Hãris labiaũ atsipalaidãvęs neĩ Vìljamas, kurìs, atródo, norė́tų apsisùkti ir̃ pabė́gti. Bū́damas penkerių̃ – nà, bevéik, jõ gimtãdienis bùs vėliaũ šią̃ saváitę, rugsė́jo penkióliktąją, – Hãris pripažį́sta, kàd nórs Vil̃jamas viešumojè turė́tų el̃gtis geriáusiai, mažesniájam bróliui nè visadà táikomos tõs pačiõs taisỹklės.
Žmónės kal̃ba, kàd Vìljamas, „kaĩp tókio ámžiaus berniùkas, yrà neįtikė́tinai pasitìkintis savimì“. Ir̃ kàd pókalbis sù septýnmečiu yrà „trupùtį panašùs į̃ pókalbį sù suáugusiuoju“. Tačiaũ Hãris šíek tíek atsiliẽka. Kar̃tais jìs nètgi pasiliẽka namuosè, neĩna į̃ vaikų̃ daržẽlį, kàd galė́tų praléisti diẽną sù mamýte.
Bèt šiañdien jìs laimìngas, eĩdamas į̃ mokỹklą. Kaĩ jiẽ laukè sutiñka dirèktorių, Hãris, pasisùkęs į̃ kãmeras, šỹpsosi ir̃ mojúoja, õ tadà džiugiù véidu pažvel̃gia į̃ Vìljamą. Taĩp smagù lankýti Vẽterbį, kaĩp ir̃ vyresnỹsis brólis. Tačiaũ Vìljamas neatródo tóks laimìngas. Jám nepatiñka žiniãsklaida, visì tiẽ kláusimai ir̃ taĩ, kàd visì jį̃ nuõlat stẽbi. Jìs žiū̃ri į̃ kãmerą kietaĩ sučiaũpęs lū́pas, õ priẽš įeĩdamas į̃ vìdų prisiver̃čia nusišypsóti.
Fotogrãfai beñt jaũ negãli sèkti jų̃ į̃ klãsę.