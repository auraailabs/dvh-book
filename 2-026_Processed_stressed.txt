Dvìdešimt šẽštas skỹrius
Tū́kstantis devynì šimtaĩ aštúoniasdešimt septintų̃jų mẽtų pavasãris
Glósteršyras
Haigróve jaũ planúojama įkùrdinti namẽlį mẽdyje. Prìncai Vìljamas ir̃ Hãris, penkerių̃ ir̃ trejų̃ mẽtų ámžiaus, tùri pastabų̃ dė̃l dizáino.
„Nóriu, kàd jìs bū́tų kuõ aukščiaũ, kíek tìk įmãnoma, - sãko Vil̃jamas. - Taĩp, kàd galė́čiau nuõ visų̃ pasislė̃pti. Ir̃ nóriu vir̃vinių kópėčių, kàd galė́čiau jàs patráukti aukštỹn ir̃ niẽkas pàs manè nepatèktų.“
Niẽkas... išskýrus „dìdįjį blõgąjį vil̃ką“.
Taĩ žaidìmas, kurį̃ berniùkai žaĩdžia sù sàvo tė́vu. Tìkslas - pasprùkti nuõ jõ ir̃ pabė́gti ìš vaikų̃ kam̃bario viršutìniame aukštè. Jiẽ atsisė́da añt kėdžių̃ pagalvė̃lių, išdėliótų añt vaikų̃ kam̃bario grindų̃, õ Čiãrlzas liẽka priẽ dùrų. Jìs pasileñkia į̃ príekį, rankàs laikýdamas añt kẽlių.
Ur̃zgia.
Vìljamas, vyrèsnis ir̃ greitèsnis, pasíekia Čárlzą pirmàsis. Čiãrlzas pagriẽbia bū́simąjį karãlių ir̃ nùmeta añt artimiáusios sòfos. Tadà pàkelia Hãrį ir̃ nublõškia añt vienõs ìš pagálvių.
Berniùkai negãli nustóti juõktis. Jiẽ tiesióg jį̃ sekiója.
Taĩp, kaĩp nuõlat sekiója Kẽną Vòrfą, vyriáusiąjį šeimõs apsaugõs pareigū̃ną.
Vòrfas visadà nepriekaištìngai apsireñgęs civìliais drabùžiais. Põ sàvo kostiumù jìs tùri Skõtland Járdo devynių̃ milimètrų Glók pistolètą.
„Kenaĩ, ar̃ nórite pakovóti?“ - vìs klausinė́ja bróliai, pasiruõšę smūgiúoti dár priẽš Vòrfui atsãkant.
Kaĩ atródo, kàd berniùkų šėliójimas nebekontroliúojamas, ateĩna Čiãrlzas. „Jiẽ nèkelia per̃ daũg rū̃pesčių, ar̃ nè, Kenaĩ?“ - pakláusia Jõ Karãliškoji Didenýbė.
Taĩ užúomina, kàd berniùkai turė́tų liáutis. Jiẽ taĩp ir̃ padãro.
Čiãrlzas džiaũgiasi matýdamas, kàd naujóji jų̃ áuklė Rùt Velès, dár žìnoma kaĩp áuklė Rùf, atkū́rė disciplìną ir̃ tvar̃ką šeimojè. Velès tùri karãliškosios patirtiẽs. Į̃ Vèlso prìnco šeĩmą jì pérėjo ìš Keñto prìnco Máiklo šeimõs; bèt kadángi jì yrà sertifikúota virtùvės šèfė, taĩp pàt didžėjãvusi išskirtìniame naktìniame klubè Rãfiuls, jõs išsilãvinimas labaĩ neį̃prastas.
Nórs Diãnai patiñka Velès núojauta, Čárlzui dãro į́spūdį móters rezultãtai. Jìs ýpač didžiúojasi Vìljamo pókyčiais. Ir̃ jám malonù girdė́ti, kaĩ Dianà sãko, kàd Velès „sustãbdė Vil̃jamo kaprizùs, õ Hãris pradė́jo išlį̃sti ìš sàvo kiáuto.“
Pàkeistas dár víenas personãlo narỹs - trìsdešimt devynerių̃ mẽtų vẽdęs dviejų̃ vaikų̃ tė́vas Bãris Manakìs. Taĩp sãkant, bùvęs Diãnos sargýbinis tãpo pernelýg geraĩ žìnomas. Tókį ãtvejį karalíenė mótina vadìna „raudónojo kìlimo karštinè“.
Gegužė̃s šešióliktąją Čiãrlzas ir̃ Dianà karãliškuoju limùzinu važiúoja į̃ Karãliškųjų óro pajėgų̃ Nortòlto bãzę. Teñ karalíenės skrydžiù jiẽ vỹks į̃ kẽturiasdešimtąjį Kanų̃ festivãlį, kur̃ bùs pager̃biamas sẽras Ãlekas Gìnesas.
„Bãris Manakìs praė̃jusią nãktį žùvo motocìklo avãrijoje“, - sãko Čiãrlzas žmónai.
Taĩ žiaurùs smū̃gis.
Tačiaũ kõl jiẽ atvỹksta į̃ Prancūzìją, Dianà nurìmsta.
Kanuosè fotogrãfai láukia atvỹkstančių Vèlso prìnco sù prìncese. Žurnalìstai Diãną nufotografúoja sù báltu, dvieiliù švarkù, kurį̃ jį̃ užsivil̃ko añt dryžúotos, víenos ìš mėgstamiáusių brìtų dizáinerių Ketriñ Vòlker suknẽlės. Víenas režisiẽrius skùndėsi dė̃l Kanuosè dalyváujančių karãliškosios šeimõs narių̃, sãkė, jóg „apgailė́tina, kókią istèriją jiẽ sùkuria“.
Dianà ìšlipa ìš limuzìno tìk tadà, kaĩ susitvárdo. Jõs vakarìnė suknẽlė - jì bùvo gabẽnama atskirojè viẽtoje lėktuvè - taĩp pàt Ketriñ Vòlker dizáino. Melsvà šilkìnio šifòno suknẽlė bè petnešė̃lių, papuoštà tókios pàt mẽdžiagos šaliù, per̃ kãklą pérmestu añt nùgaros. Jì prìmena suknẽlę, kurią̃ Greĩsė Kelì vilkė́jo Álfredo Hìčkoko fìlme "Pagáuti vãgį".
Taĩ nuostabì pagarbà ir̃ neplanúota maskuõtė.
Niẽkas neį̃taria, kàd Diãnos širdìs sudaužýta.