Peñkiasdešimt deviñtas skỹrius
Tū́kstantis devynì šimtaĩ devýniasdešimt septintíeji mẽtai rugpjū́čio ketvirtóji dienà
Lòndonas
„Laimìngo gimtãdienio“, - kartù dainúoja penkì tū́kstančiai žmonių̃, karalíenės mótinos devýniasdešimt septiñtojo gimtãdienio próga susiriñkusių priẽ Klareñso rū́mų var̃tų.
Gėlė́ta suknẽlė, skrýbėlė ir̃ trijų̃ slúoksnių per̃lų vėrinỹs puõšia šveñtišką, bèt miniatiū̃rinę Viñdzorų mótinos figū̃rą. Taĩp jì atródo šalià sàvo anū̃ko prìnco Vìljamo, kurìs bū́damas penkiólikos mẽtų jaũ yrà daugiaũ neĩ šešių̃ pėdų̃ ū̃gio. Jų̃ keliõnės tìkslas - Haĩd Párkas, kur̃ karãliaus kariúomenė ìš kẽturiasdešimt víeno giñklo iššaũs pasvéikinimą gimtãdienio próga.
Keturiólika karãliškųjų asmenų̃, tar̃p kurių̃ prìncai Čiãrlzas ir̃ Hãris, karalíenė Elžbietà ir̃ Princèsė Mãrgaret, grį̃žta į̃ Klárenso rū́mus toliaũ švę̃sti karalíenės mótinos privačiuosè sõduose. Põ mẽdžiais pastatýtas stãlas pàdengtas Vìndzorų porceliãno ir̃ krìštolo ìndais. Patiẽkiamas omãras ir̃ ėríena, õ deser̃tui - brãškės ir̃ grietinė̃lė. Čiãrlzas, visadà ýpač ar̃timas sàvo senẽlei, sė́di garbìngoje viẽtoje jõs dešinėjè.
Atė̃jus tinkamám momeñtui, atidãromas Ceremonmeĩsterių gil̃dijos padovanótas šampãno didžiùlis bùtelis, atitiñkantis dvìdešimt įprastų̃ gė́rimo bùtelių. Šeimà pàkelia taurès.
Dianà, rugpjū́čio dvìdešimt aštuñtąją minė́sianti pirmą́sias skyrýbų sù Čárlzu mẽtines, karalíenės mótinos gimtãdienyje nedalyváuja.