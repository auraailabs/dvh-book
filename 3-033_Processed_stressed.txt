Trìsdešimt trẽčias skỹrius
Tū́kstantis devynì šimtaĩ devýniasdešimtieji mẽtai biržẽlio dvìdešimt aštuntóji dienà
Glosteršỹras
Kiekvienosè pòlo rungtỹnėse budì greitóji pagálba.
Visì Vìndzorų výrai diẽvina pòlą. Tačiaũ atródo, kàd Čárlzas negãli nusėdė́ti añt žir̃go. Kaĩ bùvo susižadė́jęs sù Dianà, per̃ šešiàs saváites nuõ jõ nukrìto trìs kartùs.
„Liñkęs į̃ neláimes“, - paréiškė prìncas Fìlipas ir̃ karalíenė. Jų̃ spòrtiniai pómėgiai Diãnai kẽlia nẽrimą.
Praė̃jo bevéik dešim̃tmetis, õ „veĩksmo výras“ vìs dár smūgiúoja.
Priẽš dvejùs metùs slidinė́damas Šveicãrijoje kẽturiasdešimtmetis prìncas išgyvẽno mir̃tiną lãviną, „siaubìngai užgriùvusią per̃ keliàs sekùndes“.
„Mẽs nenórime, kàd mū́sų karãliškieji ãsmenys bū́tų skystablaũzdžiai“, - paskélbia víenas leidinỹs. Kìtas léidnys paréiškia: „Kodė̃l jìs teñ bùvo?“. Õ trẽčias žurnãlas kreĩpiasi į̃ karalíenę: „Prãšome, Jū́sų Didenýbe, gál gãlite paprašýti sàvo palikuõnio, tautõs lãbui, trupùtį daugiaũ atidùmo?“.
Dianà dár stačiokiškèsnė: „Dė̃l Diẽvo méilės, Čárlzai, kodė̃l neatsisakaĩ pòlo? Tiesióg esì tám per̃ sẽnas.“
Tiesà, traumà padãrė žalõs. Kar̃tais apatìnės nùgaros daliẽs raumenų̃ spazmaĩ bū̃na tokiẽ stìprūs, kàd jìs võs gãli pajudė́ti. Neĩ speciãlūs pratìmai, neĩ ortopedìnė pagálvė, añt kuriõs jìs sė́di automobìlyje, nepàdeda sumãžinti į́tampos.
Vìs dėltõ prìncas ir̃ toliaũ nevéngia pavõjų, ýpač pòlo laukè, pasirýžęs žaĩsti, „kõl iškrìs“. Jùk garbìnga kovóti nepáisant skaũsmo.
Šiañdien jìs yrà sù sàvo kománda Vìndzoro párke, netolì Haĩgrovo, Čirenčèsterio párko pòlo klubè. Dianà stẽbi mokỹklos spektãklį Lòndone. Paskutiniù metù jiẽ nedaũg laĩko léidžia kartù - ir̃ abíem taĩ labiaũ patiñka. Tačiaũ Dianà, atė̃jusi pasižiūrė́ti pòlo rungtỹnių, visadà suláukia dė̃mesio. Kìtą diẽną jì atsidur̃s pirmúosiuose pùslapiuose. Žavì merginà, - juõkiasi Čárlzas. Jám bùvo praneštà apiẽ žmonõs sántykius sù kapitonù Hiuitù. Bèt, atviraĩ kal̃bant, lengviaũ, kaĩ jõs dėmesỹs sùtelktas kitur̃.
Jìs pasijuñta besivar̃žantis sù tánkų vadù tìk tadà, kaĩ pòlo laukè susìduria sù jaunesniù výru.
Praė̃jus pùsvalandžiui nuõ rungtỹnių pradžiõs Čárlzas táikosi smū̃giui. Užsimója ir̃ prarãdęs pusiáusvyrą nùkrenta nuõ žir̃go.
Trìnkteli añt žẽmės ir̃ apsvaĩgęs gùli, negalė́damas pajudė́ti. Žìrgas nurisnója tolỹn.
Vìsas pòlo laũkas nuščiū̃va. Ar̃ jiẽ tãpo Vèlso prìnco mirtiẽs liùdininkais? Tar̃p žiūrõvų bùvusi áutorė Džìlė Kuper̃ šū́kteli: „Akìmirką atródė, lýg jìs bū́tų taĩ nusipir̃kęs.“
Į̃ laũką skubiaĩ įnešamì neštùvai. Sairensèsterio memoriãlinės ligóninės Pagálbos skỹriuje prìncas atsigáuna ir̃ ìma juokáuti sù ligóninės personalù ir̃ kitaĩs pacieñtais.
„Kvaĩlas dalỹkas“, - sãko jìs, nepáisydamas sužeidìmų.
Tačiaũ naujíenos blogõs: dvìgubas káulo lū̃žis vir̃š dešiniõsios alkū́nės, prireĩks sudėtìngos chirùrginės operãcijos. Beñt jaũ bùs gãlima atstatýti káulą, nenaudójant metalìnių konstrùkcijų. Tar̃p atskubė́jusių pasitarnáuti karãliškosios palỹdos narių̃ yrà ir̃ jõ karãliškasis vir̃šininkas, ir̃ atstõvas spaũdai... ir̃ Kamilà, kurì sùgeba praslýsti prõ žurnalistùs, susiriñkusius priẽ ligóninės. Visì láukia, kadà pasiródys Dianà.
Čárlzą sujáudina Kamìlos rū̃pestis. Tačiaũ jìs žìno, kàd jéigu kàs nórs, ýpač jõ žmonà, supràs, kàd jì čià, nutìks viešų̃jų ryšių̃ katastròfa. Jìs liẽpia sàvo pareigū̃nams klausýtis polìcijos rãdijo ir̃ priẽš Diãnai atvỹkstant pranèšti, kàd Kamilà turė́tų laĩko pasitráukti.
Apmaudù, kàd jõ žmonà tokià populiarì. Jìs gìmęs karãliškoje šeimojè, būsimàsis Ánglijos karãlius, žmogùs, tùrintis rimtų̃ idė́jų. Nesvarbù, kàd ir̃ kur̃ jiẽ eĩtų, Dianà jį̃ užgõžia. Nètgi dabar̃, kaĩ jiẽ kartù išeĩna ìš ligóninės, šypsódamiesi fotogrãfams kaĩp výras ir̃ žmonà. Pakeliuĩ į̃ Haigrõvą Dianà siū́lo teñ pasilìkti, kàd galė́tų juõ pasirū́pinti. Taĩ iškar̃t suérzina Čárlzą. Jìs jaũčia, kàd jì kažkaĩp romántiškai įsivaizdúoja, kaĩp galė́tų padė́ti jám pasveĩkti.
Čárlzas atsisãko pagálbos, sakýdamas nenorį̃s bū́ti slaũgomas.
Beñt jaũ tikraĩ nè jõs.
Nusivýlusi Dianà paliẽka jį̃ Haigróve ir̃ grį̃žta priẽ sàvo gyvẽnimo Keñsingtono rū́muose.
Žmónai išvỹkus põ valandõs pasiródo Kãmila.