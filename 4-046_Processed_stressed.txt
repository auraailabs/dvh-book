Kẽturiasdešimt šẽštas skỹrius
Tū́kstantis devynì šimtaĩ devýniasdešimt trečių̃jų mẽtų rugpjū́tis
Òrlandas, Floridà
Bevéik devynerių̃ prìncas Hãris sù prìncese susikìbę rañkomis.
Prìncesė Aurorà, dár žìnoma kaĩp Miẽgančioji gražuõlė, niekadà jõ nepaliẽka. Nètgi lỹdi į̃ pusiáu privãtų pasipláukiojimą váltimis stebė́ti fantãstiško fejerver̃kų šóu.
Jéigu põ sáule yrà karalỹstė, kuriojè gãli pasijùsti tikrù karãliumi, taĩ - Vòlto Disnė́jaus stebùklų karalỹstė.
Hãrio ir̃ jõ vienuolìkmečio brólio Vìlo nereĩkia įtikinė́ti, kàd Disnė́jaus pasáulis ìš tikrų̃jų yrà „stebuklingiáusia vietà Žẽmėje“. Mamýtė juõs, sù kẽletu draugų̃, čià atsìvežė trìms dienóms ir̃ išnúomojo vìsą peñktąjį Disnė́jaus pasáulio viẽšbučio aũkštą. Įspūdingesniaĩs ùž didžiuliùs viẽšbučio apartamentùs požemìniais tùneliais privačiù eskòrtu jiẽ slaptà išvažiúoja į̃ geriáusius pasivažinė́jimus: „Káimo lõkio pramogà“, „Džiunglių̃ kruìzas“, „Didỹsis Griaustìnio kálno geležìnkelis“ ir̃, žìnoma, „Purslų̃ kálnas“. Teñ kuròrto fotogrãfai pagáuna juõs visùs spýgaujančius ìš džiaũgsmo. Nèt kaĩ mamýtė paleñkia gálvą, bandýdama išsáugoti sàvo pláukus sausùs.
Jiẽ kasdiẽn sugrį̃žta priẽ dirbtìnių vandeñs lãtakų. Tačiaũ Hãriui nėrà gerèsnio pasivažinė́jimo negù „Kosmìniame kálne“.
Põ peštỹnių sù Vil̃jamu mamýtė paréiškia, kàd jéigu berniùkai nesusitar̃s, kurìs ìš jų̃ sė́dasi príekyje, jiẽ turė̃s palìkti párką. Tadà Hãris nusiléidžia vyresniájam bróliui.
Vìljamas nóri tìk víeną kar̃tą pasivažinė́ti atrakcionù, kaĩp ir̃ mamýtė.
Hãris važinė́jasi amerikiẽtiškais kalnẽliais dár ir̃ dár, ir̃ dár kar̃tą - daugiaũ neĩ pùsę tùzino kar̃tų.
„Màno polìcininkas turė́jo išlìpti ir̃ vė́mė añt suoliùko!“ - juõkiasi jìs.
Disnė́jaus saugùmo kománda gìriasi, kàd põ tõ, kaĩ susitvar̃kė sù Jungtìnių Amèrikos Valstìjų prezideñtais ir̃ Holivùdo žvaigždėmìs, susitvarkýti sù „Lèdi Dì“ yrà kaĩp „gabalė̃lis tòrto“. Tačiaũ, bū́tent tokių̃ atóstogų Dianà ir̃ norė́jo - lydė́ti sàvo adrenalìno kùpinus berniukùs põ Disnė́jaus pasáulį, atródyti kaĩp pàprasta turìstė, vìlkinti Bermùdų šórtus ir̃ marškinėliùs, užsidė́jusi ãkinius nuõ sáulės.
Dianà geraĩ žìno, kàd jų̃ viẽšbutyje gausų̃ repòrterių ir̃ turìstų. Visì tìkisi pažvel̃gti į̃ ją̃ ir̃ berniukùs. Tačiaũ jì šíek tíek stẽbisi, kàd jų̃ nesusirãdo daugiaũ fotogrãfų.
Víenas įžvalgùs Disnė́jaus párko lankýtojas sėkmìngai atpažį́sta Vèlso princèsę, láukiančią eilėjè: „Žinójau, kàd taĩ jì - atpažinaũ pagal̃ šukúoseną. Taĩ bùvo tobulà. Orè šim̃tas pròcentų drėgmė̃s, õ jì vìs tíek atródo geraĩ.“ Kìtas lankýtojas, pastebė́jęs Diãną per̃ víeną pasiródymą, prarañda ãtmintį: „Negaliù prisimiñti nė̃ víeno dalỹko apiẽ scènoje ródytą šoũ, bèt prisìmenu jõs šỹpseną.“
Vìljamas ir̃ Hãris stóvi apstul̃bę priẽ švèdiško pùsryčių stãlo viẽšbutyje.
Teñ yrà kiaušìnių ir̃ kum̃pio, vaĩsių ir̃ džèmų, blỹnų ir̃ dẽšros, pyragáičių ir̃ bùlvių. Stul̃binanti val̃gių gausà. Tačiaũ, kaĩ kurìs gardùs maĩstas jíems nežìnomas.
„Kàs tà dúona sù skylùtėmis, mamýte?“
Dianà žvìlgteli į̃ stãlą. „Taĩ vãflis sù medumì.“
„Ar̃ gãlime jų̃ paragáuti? - bañdo išvilióti Vìljamas. - Tėvẽlis sãko, kàd medùs sveikà.“
„Tė̃tis, - jì sãko tvirtaĩ, - taĩ pamãtęs supỹktų.“
Jìs tikraĩ taĩp padarýtų. Dianà mė́gaujasi prìncams suteikdamà į̃prasto gyvẽnimo skõnį, kar̃tais įtráukiant ir̃ greĩtąjį maĩstą. Šiomìs dienomìs Čiãrlzas - atsidãvęs sõdininkas. Sàvo mýlimą Haĩgrovą jìs pàvertė eksperimeñtiniu ū́kiu.
„Õ, vélniškai orgãniškas maĩstas!“ - šū́kteli prìncas Fìlipas, išvýdęs sūnaũs užaugìntus produktùs.
Čiãrlzas taĩp entuziastìngai nusiteĩkęs, kàd nèt išléido knỹgą „Haĩgrovas. Ekològinės sõdininkystės ir̃ ūkininkavimo eksperiment̃as“. Jìs gamìna ekològiškų maĩsto prodùktų lìniją, sù Kornválio hercògo herbù añt pakuõtės.
„Tám, kàd gáutum geriáusius rezultatùs, tùri kalbė́tis sù sàvo daržóvėmis“, - Čiãrlzas kar̃tą nuoširdžiaĩ pasãkė spaũdai. Kar̃tą giñčydamasi Dianà jám àtkerta: „Jéigu tìk àš bū́čiau tokià svarbì, kaĩp tàvo sõdas. Ir̃ toliaũ kalbė́kis sù sàvo gėlėmìs!“
Ìš tiesų̃ Dianà taĩp pàt mė́gsta gėlès. Ją̃ džiùgina grãžios, kvẽpiančios frèzijų, kãlijų ir̃ orchidė́jų púokštės Disnė́jaus viẽšbučio apartameñtuose.
Sãkoma, kàd jõs výras, patýręs sõdininkas, niekadà neàtnešė jái nė̃ víeno žiedẽlio.