Trìsdešimt deviñtas skỹrius
Tū́kstantis devynì šimtaĩ devýniasdešimt antríeji mẽtai kóvo dvìdešimt devintóji dienà
Lèchas, Áustrija
Slidinė́ti, slidinė́ti. Penkių̃ žvaigždùčių "Árlberg" viẽšbutis siū́lo slidinė́jimo trãsas Áustrijos Álpių kalnų̃ pérėjoje.
Nepáisydama šal̃čio, Dianà, apsireñgusi báltu viẽšbučio chalatù ir̃ šlapiaĩs plaukaĩs, pasileñkia per̃ balkòną. Jì mojúoja Hãriui ir̃ Vìljamui, kiemè žaĩdžiantiems sniẽgo mū̃šį.
Berniùkams pavãsario atóstogos, ir̃ Dianà nuspréndė nuvèžti juõs slidinė́ti.
Vieniñtelis reikalãvimas, kàd taĩ bū́tų kità vietà, nè Klóstersas, jų̃ tė́vo mė́gstamas slidinė́jimo kuròrtas Šveicãrijoje. Jì griežtaĩ atsisãkė teñ sugrį̃žti, kaĩ tū́kstantis devynì šimtaĩ aštúoniasdešimt aštuntaĩsiais jų̃ draũgas majõras Hùgas Liñdsis žùvo užgriùvus siaubìngai sniẽgo lavinaĩ, võs nepražùdžiusiai ir̃ Čiãrlzo.
Lèchas nuostabùs - žavìngas ir̃ prabangùs. Jamè lañkėsi daugýbė įžymýbių ir̃ karãliškųjų asmenų̃, nórinčių išvéngti neskonìngų slidinė́jimo viẽtų. Praė̃jusiais mẽtais Diãnai bùvo malonù prisijùngti priẽ mùzikos viršū́nėse karaliáujančio brìtų muzikánto Klìfo Ričárdo põ slidinė́jimo įvỹkusiame vėlývame dainų̃ vakarè viẽšbučio barè, kur̃ visì galė́jo dainúoti kartù.
„Ar̃ neprieštaráutumėte víeną vãkarą padainúoti Vìljamui ir̃ Hãriui? - jì pakláusia. - Tiktaĩ šíek tíek anksčiaũ, gál apiẽ aštuñtą, põ vakariẽnės.“
Ričárdas mielaĩ sutiñka privačiamè pasiródyme jauníesiems prìncams atlìkti kẽletą jõ hìtais tãpusių dainų̃. Tačiaũ, Hãriui pradė́jus žiováuti, Rìčardas pakeĩčia tãktiką ir̃ pakláusia, ką̃ jiẽ norė́tų išgir̃sti.
„Ar̃ žìnote daĩną "Griaĩt Bal̃s oñ Fájar"? - kláusia Hãris. - Taĩ vienà ìš mamýtės mėgstamiáusių dainų̃, jì vìsą laĩką jõs klaũsosi.“
Kaĩ Ričárdas ją̃ pràdeda, Hãris sù Viljamu pašóka. Jiẽ pagriẽbia Tobleronè šokolãdo plytelès ir̃ vaizdúodami, kàd laĩko mikrofonùs, energìngai sùkasi pagal̃ daĩną.
Šiẽmet Dianà ketìna pakviẽsti Klìfą ir̃ jõ grùpę vakariẽnės kartù sù jà ir̃ Čárlzu.
Žìnant apiẽ jų̃ sántykių bū́klę, ìš núostabos pakỹla añtakiai, kaĩ Dianà pakviẽčia sàvo susvetimė́jusį výrą prisijùngti priẽ jõs ir̃ berniùkų. Lýgiai taĩp pàt sùkelia núostabą, kàd Čiãrlzas, aistrìngas ir̃, reĩkia pripažìnti, žỹmiai gerèsnis slìdininkas ùž Diãną, sutiñka.
„Keĩsta, - pàstebi Kẽnas Vòrfas. - Niekadà nebū́čiau tõ nuspė́jęs.“
Ar̃ vỹksta susitáikymas? Dianà visadà atvirà tókiai perspektỹvai, tačiaũ yrà ir̃ kitų̃ į́takos tùrinčių veiksnių̃. Jì niẽkad nepamir̃šo sàvo pačiõs tėvų̃ skyrýbų.
Jì labaĩ jaũtriai prisìmena, kokià jaũtėsi nelaimìnga, būdamà mažà mergáitė, kaĩ „mamýtė nuspréndė pasprùkti“. Diãnos sántykiai sù mamà kar̃tais bū́davo suñkūs. Tačiaũ, nórs Fráncė dė̃l nutrū́kusios antrõsios sàvo sántuokos káltina žiniãsklaidos mãniją princèsei Diãnai, abiejų̃ móterų sántykiai dabar̃ gerì. Diãnos mamà pasiruõšusi patar̃ti ir̃ pérspėti. Fráncė, „pasprùkusi“ ìš nelaimìngos sántuokos sù Džóniu, būsimúoju grafù Speñseriu, prarãdo sàvo keturių̃ vaikų̃ glõbą.
Taĩ bū́tų didžiáusias Diãnos košmãras.
Dė̃l vaikų̃ jì tùri palaikýti gerùs sántykius sù Čárlzu.
Bè tõ, jì žìno, kaĩp sunkù bū́ti tą́somai tar̃p dviejų̃ tėvų̃.
„Esù ìš išsiskýrusios šeimõs ir̃ nenóriu vė̃l patèkti į̃ tókią situãciją“, - sãko jì. Nèt dabar̃ jì sténgiasi išlaikýti pusiáusvyrą.
Paskutiniù metù sántykiai sù tė́vu bùvo įtem̃pti. Labiáusiai dė̃l skùndų, kuriuõs jì sù bróliu beĩ seserimìs paréiškė dė̃l tõ, kaĩp Džónio antróji žmonà Reĩnė val̃do šeimõs nekilnójamąjį tur̃tą. Dabar̃ jìs ligóninėje, bèt nè dė̃l rimtõs priežastiẽs. Priẽš išvykdamì slidinė́ti Dianà sù Viljamu nuvỹko jį̃ aplankýti. Õ sàvo bróliui Džónis pasãkė, kàd „bùs išvỹkęs diẽną arbà dvì“.
Šíek tíek užtruñka, kõl Dianà išgir̃sta beldìmą į̃ apartameñtų durìs. Tuõ metù jì balkonè stẽbi berniukùs, kiemè besijuõkiančius ir̃ besišaĩpančius víenas ìš kìto.
Jì grį̃žta į̃ kam̃barį ir̃ atidãro durìs. Teñ stóvi Vòrfas ir̃ atsargiaĩ pràneša baugìnančias naujíenas.
Jõs tė̃tį ištìko širdiẽs smū̃gis ir̃ jìs mìrė.
„Õ, Diẽve. Ką̃ mán darýti?“ - ráuda Dianà. Nèt skaũsmo vãlandą jì puĩkiai suprañta, kàd čià ją̃ paguõs apsaugõs pareigū̃nas, õ nè výras.
Čiãrlzas išė̃jo papramogáuti sù sniegè žaĩdžiančiais berniùkais. Jìs atsisãkė ateĩti pàs ją̃ tadà, kaĩ jái tõ reikė́jo.