Penkiasdešimt penktas skyrius
Tūkstantis devyni šimtai devyniasdešimt septintųjų metų gegužė
Itonas
Artėjant Tėvų dienai Itone, Viljamas priima sprendimą: nei mama, nei tėtis ten nedalyvaus.
Nors, praėjusių metų renginyje jie abu elgėsi deramai, dabar įvyks pirmoji tokia šventė po jų oficialių skyrybų. Viljamo nuomone, jie paprasčiausiai pritrauktų per daug dėmesio.
„Tai tam tikra paguoda paprastoms mamoms, – teigia Ekspress, – žinoti, kad net pasaulinio garso stiliaus ikona daro gėdą savo sūnui mokyklos šventėje.“ Viljamas paslapčia pakviečia savo buvusią auklę Tigę Leg Burk. „Tai, kad Viljamas mėgsta arklį primenančią Leg Burk, galima vertinti kaip natūralų jaunuolio potraukį išdykusioms, linksmoms tetoms“, – tęsia laikraštis. Viljamas negalėjo pasirinkti Kamilos kaip mamos pakaitalo, nes tada būtų dar labiau nuliūdinęs savo mamą.
Dabar dvidešimt devynerių, Tigė buvo vaikų aukle nuo tūkstantis devyni šimtai devyniasdešimt trečiųjų, kai Diana ir Čarlzas nusprendė gyventi atskirai. Tačiau, ši moteris greitai pateko Dianos nemalonėn, pavadinusi princus „mano kūdikiais“. Taip pat, Diana apgailestavo dėl jos neatidžios vaikų priežiūros. Vos prieš keletą savaičių, balandžio devynioliktąją, pasirodė nuotraukos iš Balmoralo, kuriose Tigė lydi dvylikametį Harį į filmavimą. Haris vairuoja Land Rover neprisisegęs saugos diržo, o Tigė sėdi gale ir rūko.
Šioje situacijoje vaidmenį atlieka pavydas – tiek dėl berniukų, kurie žavisi Tige, tiek dėl Čarlzo, palaikančio šiltus santykius su jauna moterimi. Neabejotina, kad sportiškoji Tigė yra labiau Čarlzo skonio, nei kada nors buvo Diana. Šeimos draugas sako: „Berniukai dėl jos eina iš proto, bet nenori nuliūdinti mamos. Tai šiokia tokia problema.“
Tačiau, nors Diana priblokšta, kad Viljamas į Tėvų dieną pakvietė Tigę, o ne ją ir Čarlzą, ji paskelbia, kad auklė nebuvo pakviesta, kai kovą Viljamui buvo teikiamas Sutvirtinimo sakramentas. Situacija tapo tokia įtempta, kad Tigė atsisakė dalyvauti. Ar tai jos sūnaus kerštas? Tikrai gali būti.
"San" leidinyje pasirodo straipsnis, esą Diana pavadino Tigę „nemąstančia, idiote ir kvaile“ dėl to, kad ši ketina dalyvauti renginyje Itone. Diana priversta paskelbti paneigimą: „Priešingai nei šią savaitę žiniasklaidoje pasirodžiusiuose pranešimuose, Velso princesei būtų labai malonu, jei Tigė Leg Burk būtų dalyvavusi su princu Viljamu Tėvų dienoje.“ Ir kad Diana „apie tai nėra pasakiusi nė žodžio nei viešai, nei privačiai“.
Lyg kas nors tuo patikėtų.