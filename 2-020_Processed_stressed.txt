Dvidešim̃tas skỹrius
Tū́kstantis devynì šimtaĩ aštúoniasdešimt trečių̃jų mẽtų spalìs
Aberdýnšyras, Škòtija
Dū̃dmaišininkas tradìciškai grója „Karãliškąjį pasisvéikinimą“. Taĩp sutiñkama karalíenė, atvỹkusi į̃ sàvo mė́gstamą Balmorãlo rezideñciją.
Peñkiasdešimt tū́kstančių akrų̃ Škòtijos aukštìkalnių dvarè karalíenė jaũčiasi smagiaĩ ir̃ mė́gaujasi džìno ir̃ Dubonèt kokteiliù. Tačiaũ Diãnai sẽnojoje pilyjè nejaũkiai šálta, õ rutìna gríežta. Taĩ tokià vietà, kur̃ tą̃ pãčią minùtę, võs tìk „išeinì ìš kam̃bario, kàs nórs ùž tavę̃s visadõs išjùngia šviẽsą“, – skùndžiasi jì.
Tačiaũ jì tùri ir̃ malonių̃ prisiminìmų. Pãvyzdžiui, kaĩ jì sù Čárlzu čià praléido medaũs mė́nesį, prìncas maloniaĩ nustẽbindavo, padė́damas põ jõs pagálve dovanų̃ ir̃ méilės raštẽlių.
Vìljamas – smalsùs šešiólikos mė́nesių kū̃dikis. Jìs per̃ mãžas sumedžióti teter̃viną. Arbà sù šeimà dalyváuti piknikè gėlavándenio Muĩko ẽžero pakrántėje. Tėvaĩ vẽdasi jį̃ pasiváikščioti priẽ Dì ùpės.
Vyresníeji karãliškosios šeĩmos nariaĩ stẽbisi, kaĩp Čárlzas sù Dianà atsidãvę tėvỹstei. Čárlzas sàvo pùsbroliui sãko, kàd tėvỹstė – taĩ „nuostabiáusias dalỹkas, kurìs mán kadà nórs nutìko“. Tačiaũ jõ patiẽs tė́vas greĩtai atrė́žia: „Galė́tum pagalvóti, kàd Vel̃so prìncas nesugebė́tų ràsti naudingesnių̃ bū̃dų savè įdárbinti, nè víen máudyti sū́nų. Jùk berniùkas tùri áuklę, kuriái gãlima patikė́ti tókias svarbiàs užduotìs.“
Õ kõl Dianà màno, kàd „turė́ti vaĩką yrà stebùklas“, karalíenė stẽbisi marčiõs entuziazmù im̃tis atsakomýbės, Vìljamo áuklei išė̃jus atóstogų. „Nesuprantù, kodė̃l Dianà tùri taĩ darýti, – sãko karalíenė. – Apliñkui yrà milijõnai įvairių̃ namų̃ šeiminiñkių.“
Vìs dėltõ, kaĩ spãlio pradžiojè Čárlzas sù Dianà ìš Balmorãlo iškeliáuja į̃ Lòndoną, atródo saváime suprañtama palìkti Vìljamą senẽlių príežiūrai.
Kõl prìnco vyriáusiosios karãliškosios apsaugõs pareigū̃nas parãgina prìncą sù prìncese išeĩti ìš reñginio. Aberdýno polìcijos bū́stinėje pasigir̃sta signãlas.
Balmoralè sùveikė pavõjaus mygtùkas.
Susiriẽtusi, raudónos ir̃ tam̃siai mė́lynos spalvõs sraigtãsparnio kabìnoje, Dianà nóri, kàd Karãliškųjų óro pajėgų̃ pilótas skrìstų kuõ greičiaũ. Nuõ Lòndono ikì Balmorãlo – daugiaũ neĩ penkì šimtaĩ mỹlių.
Karãliškoji apsaugà ir̃ viẽtos polìcija uždãro teritòriją. Sraigtãsparniui ruõšiantis léistis, žýbsinčios avarìnės šviẽsos blýkčioja vijõkliais apáugusiu, granìtiniu piliẽs fasadù. Jõs pakỹla ikì bókšto sù laĩkrodžiu, kurìs netrùkus mùš vidùrnaktį.
Labaĩ rim̃to véido vyrèsnio ámžiaus polìcininkas Čárlzui ir̃ Dianaĩ pateĩkia atãskaitą. Nėrà reĩkalo jáudintis.
Akìmirkai pàliktas víenas sàvo „kambaryjè, jų̃dviejų sūnùs surãdo pavõjaus mygtùką añt síenos ir̃ nuspréndė jį̃ paspáusti“.
Vìljamas sù senẽliais dabar̃ saũgiai paslė̃pti sàvo kambariuosè ir̃ akýlai prižiūrimì sargýbos.
Põ dviejų̃ mė́nesių Keñsingtono rū́muose Vìljamas dár kar̃tą paspáudžia pavõjaus mygtùką. Inžiniẽriai ìš naũjo sumontúoja mygtukùs, kàd vaĩkas jų̃ nepasíektų.
Vìljamas mė́gaujasi šùrmuliu. Jìs dár nežìno, kàd pasáulyje yrà žmonių̃, lìnkinčių jám mirtiẽs.