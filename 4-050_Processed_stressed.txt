Penkiasdešim̃tas skỹrius
Tū́kstantis devynì šimtaĩ devýniasdešimt penktų̃jų mẽtų biržẽlis
Lòndonas
Šiañdien trýliktasis Vìljamo gimtãdienis. Grį̃žęs namõ ìš mokỹklos, jìs ketìna atšvę̃sti Keñsingtono rū́muose. Taĩ, ką̃ teñ rañda, jį̃ priblõškia.
Rū́mų láiptų viršujè jõ láukia supérmodeliai Nàomė Kempbel̃, Kláudija Šìfer ir̃ Krìstė Tarlìngton.
Ar̃ taĩ ìš tikrų̃jų vỹksta?
Vil̃jamo véidas paraũsta. Jìs „galutinaĩ ir̃ vìsiškai prìblokštas“, kàd nè víena, nè dvì, bèt trỹs gražiáusios pasáulio móterys atvỹko arbãtos. Tar̃si, staigà atgýtų miẽgamojo plakãtai.
„Manaũ, kàd lìpdamas aukštỹn võs nenukritaũ nuõ láiptų, - prisipažį́sta Vìljamas. - Àš rỹškiai paraudaũ ir̃ tikraĩ nežinójau, ką̃ pasakýti, kažką̃ suvapė́jau.“
Nè visái šaunù, bèt didìngų supérmodelių trijùlė màno, kàd taĩ yrà „taĩp míela“.
Žìnoma, vìsa taĩ sùrengė jõ mamà. Ir̃ tòrtas, kurį̃ jì jám pàtiekė jõ gimtãdieniui... didžiùlių krū̃tų fòrmos.
„Kàs, põ galaĩs, taĩ yrà?“ - karãliškasis virtùvės šèfas Dãrenas Makgreĩdis suglùmęs stóvi priẽš šaldytùvą.
Makgreĩdis dažnaĩ paliẽka maĩsto Diãnai, kàd galė́tų pasišìldyti saváitgaliais, kaĩ berniùkų nėrà namuosè. Jìs juokáuja, jóg prìncesė - „siaubìnga virė́ja“, kurì kar̃tą võs nesudẽgino karãliškosios virtùvės, bè tõ, jì nètgi užsirãšo maĩsto gamìnimo instrùkcijas añt lipnių̃ lapẽlių. Taĩgi, tą̃ rýtą atė̃jęs į̃ dárbą, jìs nesitikė́jo ràsti nešvañkų tòrtą.
„Nuėjaũ priẽ šaldytùvo, atidariaũ durelès ir̃ príešais màno akìs iškìlo porà didžiáusių krūtų̃, kókias tìk mačiaũ sàvo gyvẽnime“, - sušuñka Makgreĩdis.
„Taĩ specialùs tòrtas, - paáiškina liokãjus, - kurį̃ Dianà ãsmeniškai užsãkė prìnco Vìljamo gimtãdieniui.“ Makgreĩdis prarañda žãdą. Dianà jám neprànešė apiẽ nepadõrų deser̃tą. „Reikė́jo mán jį̃ nufotografúoti!“
Kaĩ pristãtomas eròtiškas tòrtas ir̃ visì dainúoja sù gimìmo dienà, Vìljamas vė̃l jaũčia, kaĩp jõ véidas pàrausta. Õ Hãris sušuñka: „Ohõ! Ar̃ galė́čiau gáuti tókį tòrtą sàvo gimtãdieniui?“.
Mamýtės šel̃miškas hùmoro jaũsmas - legendìnis. Vìljamas žìno, kàd verčiaũ neatplė́šti laiškų̃ priẽš kitùs mokỹklos berniukùs. Jùk mamýtė mė́gsta sių̃sti jám „įžūliáusias atvirutès, kókias tìk gãlima įsivaizdúoti“ ir̃ parašýti „vidujè yrà ìš tiesų̃ mielų̃ dalỹkų“. Jìs visadà tùri slė̃pti atvirutès ir̃ rašteliùs sù nešvankiaĩs pókštais. Taĩ labaĩ nejaukù. Tačiaũ jám patiñka.
Šiañdien jì sukė́lė baĩsią gė́dą. Taĩgi, kìtąsyk jái bùs sunkù savè pranókti.
Rugsė́jo peñktąją Viljamas pràdeda lankýti Itòną, elìtinę internãtinę mokỹklą, įsikū́rusią kitojè Tem̃zės pùsėje nuõ Vìndzoro piliẽs - devynių̃ šimtų̃ mẽtų rū́mų, kuriuosè senẽlė ir̃ prìncas Fìlipas paprastaĩ praléidžia saváitgalius. Jìs oficialiaĩ įrãšomas kaĩp „Vìljamas, Vèlso prìncas“. Tačiaũ neléidžia, kàd mokỹklos draugaĩ į̃ jį̃ kreĩptųsi „sère“. Mokỹkloje jìs daugiáusia žìnomas kaĩp „Vel̃sas“.
Nórs Itòną, tū́kstantis keturì šimtaĩ keturiasdešimtaĩsiais, įkū́rė karãlius Heñrikas šeštàsis, Viljamas yrà pirmàsis sósto paveldė́tojas, kurìs čià įgìs išsilãvinimą. Taĩ Speñserių tradìcija. Jìs didžiúojasi, kàd sẽka dėdė̃s Čiãrlzo ir̃ senẽlio Džónio pėdomìs.
Tačiaũ taĩ nėrà nepotìzmas. Abíem tėváms malonù, kàd Vìljamui geraĩ pasìsekė išlaikýti į̃prastus stojamúosius egzãminus. „Màno berniùkas tùri gẽrą gálvą, žìnant, kokiẽ bevil̃tiški abù jõ tėvaĩ“, - sãko Dianà. Õ naujàsis dirèktorius paréiškia: „Priñco Vil̃jamo efektyvùmas suteĩkia pãgrindo tikė́tis, kàd Itóne jìs klèstės.“
Kaĩp ir̃ Ludgróvas, Itònas yrà tìk berniùkų mokyklà. Tačiaũ pirmaĩsiais mẽtais mokiniaĩ tùri išmókti daugýbę taisỹklių. Pràdedant nuõ mokỹklinės unifòrmos, kurią̃ sudãro baltì puõšnūs marškiniaĩ sù apýkakle ir̃ priẽ jų̃ dẽranti baltà varlýtė, dryžúotos kélnės, juodà liemẽnė ir̃ frãkas. Ir̃ kitaĩp, kaĩp Ludgróve, kur̃ apsistóję dù šimtaĩ mokinių̃, Itonè mókosi bevéik tū́kstantis trỹs šimtaĩ mokinių̃, nèkalbant apiẽ gaũsiai turìstų lañkomą miẽstą.
Čià Vìljamas gãli bū́ti matomèsnis. „Prìncui Viljamui tùri bū́ti léidžiama bėgióti, váikščioti, studijúoti ir̃ žaĩsti Itóne, nebìjant smalsių̃ fotogrãfų“, - nuspréndžia Žiniãsklaidos skundų̃ komìsija. Tačiaũ, nètgi prižiū̃rimą Skõtland Járdo karãliškosios ir̃ diplomãtinės apsáugos grùpės, jį̃ vìs tíek sekiója spaudà. Dár blogiaũ, kàd dirèktorius nekontroliúoja jõ prieigõs priẽ žiniãsklaidos - šìtaip el̃giamasi sù Hariù Ludgróve. Vìljamas dabar̃ nuolatõs mãto, kaĩp laĩkraščiai ir̃ televìzijos nušviẽčia jõ tėvùs. Taĩ negailestìnga.
Kàd ir̃ kaĩp Vìljamas norė́tų lìkti anonìmiškas, tačiaũ taĩ nėrà jõ vaidmuõ gyvẽnime. Sekmãdienio pópietėmis jìs keliáuja į̃ Vìndzoro pìlį. Ikì jõs - penkiólika minùčių pėsčiomìs arbà šẽšios automobiliù. Teñ jìs ketvir̃tą vãlandą gẽria arbãtą sù senelè. Senẽlis Fìlipas pirmàsis taĩ pasiū́lė. Tačiaũ jìs vìsą laĩką suteĩkia erdvė̃s karalíenės ir̃ anū̃ko privatíems pókalbiams. Vìljamas pãsakoja apiẽ sàvo dienàs mokỹkloje, õ karalíenė jám pàtaria dė̃l karãliškųjų pareigų̃. Taĩp pàt jõs tė́vas, Karãlius Jùrgis septintàsis, el̃gdavosi sù jà.
Karalíenė skiepijà rim̃tą ìšmintį víeną diẽną įpė́diniu tãpsiančiam anū̃kui. Tačiaũ Viljamas ir̃ senẽlė nuoširdžiaĩ mė́gaujasi víenas kìto draũgija. Taĩp pàt, ir̃ Darẽno Makgreĩdžio šokolãdiniu pyragù. Karalíenės deser̃tas „vìs siuñčiamas į̃ karãliškąjį válgomąjį, - sãko virtùvės šèfas. - Jéigu jõ liẽka nesuválgyto Bãkingamo rū́muose, tadà jìs keliáuja į̃ Viñdzoro pìlį, kàd galė́tų teñ jį̃ pabaĩgti“. Saváitgaliais lankýdamasis pàs senẽlę, Vìljamas taĩp pàt labaĩ mė́gsta šį̃ pyrãgą.
Lãpkričio devynióliktąją põ vienõs ìš sekmãdienio arbãtų netikė́tai atvỹksta Dianà. Jì nóri ãsmeniškai pasikalbė́ti sù Viljamu apiẽ greĩtai pasiródysiantį Bė́-Bė́-Cė̃ laidõs "Panórama" interviù, kurį̃ jì įrãšė.
„Ẽteryje taĩ pasiródys rytój vakarè. Nenorė́jau netikė́tai tavę̃s užklùpti, - pãsakoja Dianà. - Nesijáudink, vìskas bùs geraĩ, pàžadu“, - sãko jì priẽš išvykdamà.
Jì negalė́jo labiaũ suklýsti.
Trylikamẽtis Viljamas, „kùpinas báimės“, kìtą vãkarą atsisė́da žiūrė́ti laĩdą dirèktoriaus kabinetè. Interviù yrà žỹmiai blogèsnis, negù jìs galė́jo įsivaizdúoti. Jõ mamà viešaĩ pãsakoja apiẽ deprèsijos príepuolius ir̃ savę̃s žalójimą. Jì atviraĩ àtstumiančiai kal̃ba apiẽ monárchiją ir̃ pripažį́sta neištikimýbę - tíek sàvo pačiõs, tíek výro.
Vìljamas pasibaisė́jęs.
Vìsiškai sustìngęs ìš siaũbo.
Ir̃ supỹkęs.
Akivaizdù, kàd jìs siaubìngai jaũčiasi dė̃l mamõs ir̃ tõ, ką̃ jì ištvė́rė. Apiẽ taĩ jìs sužinójo kartù sù lìkusiu pasáuliu. Tačiaũ, kaĩp jìs gãli ją̃ apgìnti, kaĩ jì ką̃ tìk ìšdavė karãliškąją šeĩmą ir̃ išlíejo vìsas asmeninès jų̃ tráumas per̃ televìziją?
Jõ mãnymu, mamà ìšjuokė vìsą šeĩmą. Įskaĩtant ir̃ jį̃.
Praeĩna bevéik saváitė. Vìljamas véngia mamõs skambùčių. Ikì tõ laĩko, kaĩ saváitgalį grį̃žta namõ į̃ Keñsingtono rū́mus, jìs išgyvẽna prieštarìngus užúojautos ir̃ gė́dos beĩ karãliškųjų pareigų̃ jausmùs. Ir̃ jìs, ir̃ mamà pàtiria didžiáusią pỹkčio prótrūkį.
Kìtą diẽną jiẽ abù pasiruõšę atsiprašýti. Tačiaũ, tokiõs gė́dos neleñgva nusikratýti.