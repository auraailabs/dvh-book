Trìsdešimt ketvir̃tas skỹrius
Tū́kstantis devynì šimtaĩ devyniasdešimtų̃jų mẽtų ruduõ
Berkšỹras
Vìljamas nùmeta mamýtės raštẽlį.
„Màno brangùs Vombãtai. Šį̃ rýtą bùvo mielà ìš tavę̃s gáuti bùčinį ir̃ apkabìnimą. Norė́čiau nètgi pabė́gti sù tavimì“, - rãšo jì.
„Vombãtas“ yrà vienà ìš Vìljamo pravardžių̃, mamõs ir̃ tė̃čio suteĩktų tadà, kaĩ jìs bùvo kū̃dikis ir̃ karãliškoji šeimà keliãvo į̃ Austrãliją. Mýlimas žaĩslas vombãtas bùvo víenas ìš tų̃ daiktų̃, kurį̃ Viljamas ìš namų̃ atsìvežė į̃ Ludgrõvą, berniùkų internãtinę mokỹklą.
Rugsė́jo dešim̃tąją, kaĩ pradė́jo eĩti į̃ mokỹklą, jìs sù tėvaĩs šypsójosi ir̃ mojãvo fotogrãfams. Tačiaũ mamà paslapčià šíek tíek ver̃kė. Tė̃tis bañdė jį̃ pralìnksminti juokìngomis istòrijomis, pãsakodamas sàvo prisiminimùs ìš internãtinės mokỹklos. Tačiaũ Vìljamas mokė́jo skaitýti tar̃p eilùčių. Ludgrõvas beñt jaũ nėrà pernelýg tolì. Taĩ nè Gordonstòunas - internãtinė mokyklà, kurią̃ lañkė senẽlis Fìlipas ir̃ tė̃tis, įkurtà tolimamè šiáurės rytìnės Škotìjos kampè.
Nórs aštuonmẽtis prìncas ìš pradžių̃ ner̃vinosi, ìš tikrų̃jų jám Ludgróvas labaĩ patiñka. Jìs greĩtai čià įsikū́rė. Õ Bárberiai, dirèktorius ir̃ jõ žmonà, ištiẽs malõnūs.
Jìs tolì nuõ sàvo tėvų̃ ir̃ mãžojo broliùko. Tačiaũ tolì ir̃ nuõ sudėtìngų jausmų̃, kuriuõs kar̃tais pàtiria namuosè.
Nuõ besigiñčijančių tėvų̃ vaĩzdo ir̃ triùkšmo jìs gãli im̃ti gar̃siai šaũkti. „Nekenčiù tavę̃s, tė̃ti. Labaĩ nekenčiù. Kodė̃l vìsą laĩką privérti mamýtę ver̃kti?!“ - kar̃tą sušùko jìs, kaĩ jõ tėvaĩ bjaũriai susigiñčijo. Ráudančiai mãmai jìs pàdavė servetė̃lių, pakìšdamas jàs põ voniõs durimìs ir̃ sakýdamas: „Nekenčiù matýti tavę̃s liū̃dnos.“ Bèt draũgui prisipažìno: „Tė̃tis niekadà manę̃s netrìkdo, bèt mamýtė kar̃tais.“ Tačiaũ priẽš Hãrį Vìljamas pasiródo drąsùs. „Mamýtės ir̃ tėvẽliai vìsą laĩką susìkerta, - jìs užtìkrina mãžąjį broliùką. - Taĩ neréiškia, kàd jiẽ víenas kìto nemýli.“
Tačiaũ čià, Ludgróve, jìs nuõ vìso tõ apsáugotas. Žiniãsklaida neįléidžiama į̃ šim̃to dvìdešimt akrų̃ mokỹklos teritòriją. Jojè yrà gòlfo áikštė sù devyniomìs duobùtėmis, tèniso kòrtai, baseĩnas, krikèto ir̃ fùtbolo aikštẽlės, ir̃ miškaĩ, kuriuosè mokiniaĩ gãli stovykláuti. Jìs čià vìsiškai atskìrtas nuõ smal̃sių bulvãrinės spaudõs ir̃ televìzijos akių̃.
Saváitgaliais grį̃žęs namõ Viljamas pãsakoja daugýbę istòrijų apiẽ sàvo gyvẽnimą mokỹkloje: kaĩp põ pùsryčių jìs sportúoja, kõl ateĩna laĩkas pamókoms, laisvãlaikiu ikì vakariẽnės šẽštą žaĩdžia ar̃ žiū̃ri televìzorių, õ miegóti eĩna aštuñtą.
Mokiniáms neléidžiama skam̃binti telefonù. Tačiaũ jį̃ nuõlat aplañko mamýtė. Jì visadà jám į̃deda „kontrabandìnių“ saldaĩnių, sukišdamà juõs į̃ kójines.
„Gãli išdykáuti, kíek tìk nóri. Tìk neįkliū́k“, - sãko jì érzindama.
Nepanašù, kàd Viljamas galė́tų papùlti į̃ pernelýg dìdelę bė̃dą. Ludgróve jį̃ prižiū̃ri dù karãliškosios apsaugõs pareigū̃nai: ser̃žantas Rẽgas Spìnis ir̃ Grehèmas Kreĩkeris. Tačiaũ jiẽ sténgiasi išlaikýti atstùmą ir̃ léisti jám normaliaĩ gyvénti.
Bùs dár geriaũ, kaĩ Hãris, suláukęs reĩkiamo ámžiaus, čià taĩp pàt atvỹks.