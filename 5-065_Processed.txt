65 skyrius
1997 m. rugpjūčio 30 d.
Paryžius
„Aš niekada anksčiau nekalbėjau su princese“, – sako Klodas Rulė (Claude Roulet), nervingas viešbučio vadovo asistentas.
„Tiesiog vadink mane Diana“, – sako ji, raminamai uždėdama delną ant jo rankos.
Ritz viešbutį valdo Dodžio tėvas. Taigi jie užtikrinami, kad tai geriausia vieta apsistoti.
2 600 kvadratinių pėdų pirmojo aukšto imperatoriškuosiuose apartamentuose svečiavosi Vinstonas Čerčilis, prezidentas Ričardas Niksonas ir Madona.
Į kambarius patenkama pro penkiolikos pėdų aukščio duris su įspūdingomis auksinėmis rutulio formos rankenomis. Dvidešimties pėdų aukščio lubos ištapytos, sukuriant optines iliuzijas. Kambariai išpuošti imperatoriškomis detalėmis iš aksomo, atlaso ir aukso. Pagrindinis miegamasis – Marijos Antuanetės kambario Versalio pilyje kopija.
Tai nuostabu.
Diana vaikšto po saulės apšviestus kambarius. Pro aukštus langus matyti Vandomo aikštė. Dodis turi savų reikalų. Taigi popietę ji susitaria dėl naujos šukuosenos ir keletą kartų paskambina telefonu.
Ji paskambina draugui, kurį vadina Rikardu, – Daily Mail reporteriui Ričardui Kėjui. Tuo metu jis vaikšto po Londono prekybos rajoną Naitsbridže ir apžiūrinėja parduotuvių vitrinas. Diana skubiai sako: „Aš atsisakau savo visų viešųjų pareigų.“
Tai sprendimas, kurio ji pasiekė. Ir dėl kelių dalykų persigalvojo. Bet ji paprasčiausiai nebegali iškęsti ginčų. Pavyzdžiui, kaip šios savaitės Le Monde straipsnyje.
„Man jau gana nuolatinės kritikos.“
Prieš pasikalbėdama su Viljamu ir Hariu ji pasako Kėjui: „Išjunk telefoną ir gerai išsimiegok.“
Ji paskambina į Balmoralą. Savo sūnus randa žaidžiančius su pusbroliais.
Jie ilgai nesikalba. Rytoj pasimatys.
Pusę aštuonių Diana ir Dodis važiuoja apsipirkti į Eliziejaus laukus. Po dviejų savaičių bus tryliktasis Hario gimtadienis, ir jis prašė Playstation.
Jaudinuosi dėl savo sūnų. Ar aš gera motina? Nematau jų mėnesiais. O tada visiškai juos sugadinu.
Kartais man patiktų turėti laiko mašiną.
Kelios minutės prieš dešimtą grįžę į Ritz viešbutį jie pamato trisdešimt fotografų, valandų valandas laukiančių prie pagrindinio įėjimo.
Henris Polas, viešbučio apsaugos viršininkas, ima derėtis su paparacais, bandydamas jų atsikratyti.
Jis pastato juodąjį Mercedes prie galinio išvažiavimo. Ten stovi Diana ir Dodis, susikibę už rankų.
Kai jie įlipa į automobilį, yra 12.17 val. nakties.
„Dianą ir Dodį sekė per daug fotografų “, – sako jų draugas fotografas Andrė Godo (Andre Godeaux), atsisakęs sekti šią porą.
„Nemačiau jokios prasmės į tai įsitraukti.“