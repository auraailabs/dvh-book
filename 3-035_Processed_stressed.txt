Trìsdešimt pènktas skỹrius
Tū́kstantis devynì šimtaĩ devyniasdešimtų̃jų mẽtų žiemà
Lòndonas
Dianà šíek tíek vėlúoja. Kaĩ maždaũg trẽčią vãlandą põ pietų̃ ùžlipa láiptais į̃ Rytų̃ Lòndono stùdiją, išgir̃sta balsùs.
„Ką̃ fotografúosime toliaũ, Mère? – kláusia výras sù nežymiù škòtišku akcentù. – Sãkė, kàd tùrime padarýti dár víeną fotosèsiją.“
„Neturiù supratìmo, – atsãko móteriškas bal̃sas. – Vìsa taĩ užsakýta labaĩ tỹliai. Mán pasãkė tìk tíek, kàd taĩ skìrta brìtų žurnãlui "Voũg". Tačiaũ jiẽ pérspėjo: „Mẽs negãlime pasakýti, kokià taĩ klieñtė. Tiesióg tą̃ diẽną pasipuõšk.“ Jì atródo ganà įsižeĩdusi, nès prìduria: „Žìnoma, àš ir̃ įprastaĩ taĩp atródau.“
„Girdė́jau, kàd taĩ kažkàs labaĩ svarbaũs, labaĩ áukšto lỹgio. Galbū́t Margarèt Tẽčer? – pasiū́lo variántą výras sudėtìngu prancū̃zišku akcentù. – Ar̃ žinaĩ, kàs taĩ, Anà?“
Dianà spar̃čiai įveĩkia paskutinès pakópas ir̃ įsiver̃žia prõ durìs. „Àš esù Dianà, kaĩp jùms sẽkasi?“ – tãria jì linksmaĩ. Jì padúoda rañką ir̃ visíems plačiaĩ nusišỹpso. Vieniñtelis žmogùs kambaryjè, kurį̃ jì jaũ pažį́sta, taĩ Anà Hárvi, jõs stilìstė ir̃ brìtų "Vòug" žurnãlo redãktorė. Jì sužìno, kàd kità móteris – Mèrė Grynvẽl, makiãžo méistrė. Škótas yrà plaukų̃ stilìstas Sẽmas Maknáitas, õ prancū̃zas – fotogrãfas Pãtrikas Demaršel̃jė.
Jì ìš kar̃to gãli pasakýti, kàd bùs smagù. Pãtrikas Demaršéljė yrà svajõnė, nèt jéigu võs jį̃ suprañta. „Jìs neįtikė́tinai flirtúoja ir̃ nė̃ kíek nepagarbùs“, – komentúoja Anà Hárvi. Dianà pasìtiki jõ į́gūdžiais, nès žìno jõ dárbus. Kar̃tą jì sù juõ susìsiekė, susižavė́jusi jõ fotogrãfijomis "Vòug" viršẽliuose.
Kõl jìs nenumès lémpos jái añt galvõs, kaĩp kar̃tą padãrė fotogrãfo Deĩvido Beĩlio asisteñtas. Taĩ įvỹko per̃ fotosèsiją Nacionãlinėje portrètų galèrijoje.
„Negalvók apiẽ taĩ, – tadà jì pareikalãvo. – Taĩ bùvo nelaimìngas atsitikìmas.“
„Jū̃s labaĩ kilniašir̃dė“, – atsãkė jìs.
Bè tõ, pókštas tàs, kàd jõs šukúosena bùvo supùrkšta taĩp „tvirtaĩ, kaĩp plãstikinio manekẽno“.
Sù Merè Grynvel̃ jì iškar̃t pasijuñta patogiaĩ. Nètgi kaĩ makiãžo méistrė iškritikúoja jõs mýlimą Elizabèth Árden mė́lyną akių̃ kòntūro pieštùką ir̃ makiãžą.
„Mė́lynoms akìms netiñka mė́lynas akių̃ pieštùkas ar̃ šešė́liai. Taĩ užgõžia jū́sų akìs, – kritikúoja Grynvèl. – Manaũ, smė̃lio spalvõs ir̃ rudì ãtspalviai tiktų̃ žỹmiai geriaũ. Taĩ pàprasta.“
Taĩ pìrmas kar̃tas, kaĩ jì nenaudója mė́lyno akių̃ kòntūro. Ir̃ Dianaĩ patiñka naujóji ìšvaizda. Tóks skìrtumas!
Dianà pàima netolíese bùvusį laĩkraštį, õ Sẽmas Maknáitas priẽ jõs plaukų̃ pritvìrtina Kem̃bridžo méilės mãzgo tiãrą, kurią̃ jì atsìvežė fotosèsijai. Taĩ vienà ìš jõs mėgstamiáusių, kaĩp ir̃ Speñserių tiarà, kurią̃ dėvė́jo per̃ vestuvès.
„Õ, ir̃ vė̃l šiõs aksomìnės galvõs júostos“, – juõkiasi jì, vartýdama bulvãrinės spaudõs léidinį, põ televìzijos šoũ, garsė́jančio deviñtojo dešim̃tmečio aprangà ir̃ drabùžių petùkais, pavadìnusį ją̃ „Dinãstijos Dì“.
Vìs dėltõ taĩ ją̃ šíek tíek nudíegia.
„Aksomìnės galvõs júostos“ – taĩ nuobodžiõs móterys, kuriõs norė́tų, kàd elegántiškoji Dianà riñktųsi labiaũ klasikìnę aukštõsios klãsės mãdą. Tačiaũ, nèt jéi ir̃ padãrė kẽletą madõs klaidų̃, artimiáusiu laikù jì niekadà nedėvė̃s odìnių kélnių – taĩ bùvo tikrà klaidà. Bèt pasáulyje yrà milijõnai móterų, kopijúojančių Diãnos stìlių.
Tačiaũ prasidė́jo dešimtàsis dešim̃tmetis, ir̃ jì nóri naũjo stìliaus.
Bè tõ, priẽš dvejùs metùs Čárlzas ùždraudė visùs aeròzolius jų̃ namuosè ir̃ nuõ tõ laĩko jì nerãdo tiñkamo plaukų̃ lãko. Kreĩpdamasis į̃ aplinkõs apsaugà besirū́pinančius verslùs Čárlzas juokãvo, kàd dė̃l visų̃ výrų, „jéigu kàs nórs galė́tų pateĩkti ìš tikrų̃jų gẽrą pasiū́lymą – alternatỹvą plaukų̃ lãkui, taĩ dė̃l Diẽvo méilės taĩ ir̃ padarýkite“.
Vìskas geraĩ, Čárlzas taĩ suprañta. Jìs nėrà tàs, kuriõ plaukų̃ stìlių kruõpščiai nagrinė́ja žiniãsklaida. Kaĩ tãpo Vel̃so prìncese, keĩstis jì turė́jo nepaprastaĩ lėtaĩ. „Põ ketvirtãdalį còlio per̃ kẽletą saváičių“ – tókiu tempù jõs ilgamẽtis kirpė́jas Ričárdas Dáltonas trum̃pins jõs pláukus. Bèt kokiẽ drastiškesnì veiksmaĩ rizikúoja tàpti pirmų̃jų pùslapių naujíenomis ir̃ nuliū̃dinti vyresniúosius karãliškosios šeimõs nariùs.
„Dár paródysiu šiái šeĩmai, ką̃ galiù“, – skùndžiasi jì Dáltonui. Jìs sténgiasi praskaĩdrinti jõs núotaiką, pavaišìndamas baltúoju šokoladù ir̃ jõs mė́gstamais saldaĩniais.
„Ar̃ galė́tumėte atsisė́sti añt grindų̃?“ – kláusia Demaršel̃jė. Añt grindų̃? Õ, Diẽve, nuostabù išbandýti ką̃ nórs nè tókio senamãdiško, kaĩp tìpinės pòzos, priẽ kurių̃ jì įprãtusi. Diãnai patiñka šì atpalaidúojanti, neformalì fotosèsija. Gar̃siai skam̃ba Džòrdžo Maĩklo naujóji dainà "Frỹdom". Ar̃ taĩ, tàs stul̃binantis vaĩzdo klìpas sù supermõdeliais? Džòrdžas pasiskõlino idė́ją ìš saũsio mė́nesio brìtų "Vòug" viršẽlio. Taĩ bùvo nuostabiáusia dienà, praleistà juõkiantis, kal̃bantis apiẽ naujáusias serialų̃ sèrijas ir̃ àptariant pãskalas.
Ar̃ tiesà, kàd Dianà incognìto praléido vãkarą sù Fredžiù Mer̃kuriu karãliškoje "Vaukshál" taver̃noje? Jì tõ neĩ patvìrtins, neĩ paneĩgs.
Svarbiáusia, jóg atródo, kàd núotraukos bùs pritreñkiančios. Jái taĩ suteĩkia labaĩ reikalìngo pasitikė́jimo savimì.
Kaĩ fotosèsija bevéik baĩgta, õ jì pasiruõšusi išeĩti, Dianà prìima spontãnišką sprendìmą.
„Semaĩ, ką̃ padarýtum sù màno plaukaĩs, jéigu tiesióg pasakýčiau: „Darýk bèt ką̃?“ – Dianà kláusia Maknáito.
„Nukir̃pčiau juõs trumpaĩ ir̃ tiesióg pradė́čiau vìską ìš naũjo“, – netrùkus atsãko jìs.
„Tadà ir̃ padarýk“, – sãko jì.
Põ akìmirkos, įsitìkinęs, kàd jì kal̃ba rimtaĩ, jìs šóka priẽ dárbo.
Nenuostabù, jóg žiniãsklaida tiesióg išprotė́ja dė̃l jõs naujójo prabangaũs kirpìmo. Nà, Dianà nesìstebi, tačiaũ, plaukų̃ stilìstas Maknáitas tokíems stráipsniams nepasiruõšęs. Žurnalìstai nètgi užgriū̃va jõ tėvùs. Ikì tíek, kàd jiẽ dviẽm saváitėms išvỹksta ìš namų̃, kõl nurim̃s į́karštis.
Tačiaũ prìncesė nesigailì.
Taĩ išláisvina.