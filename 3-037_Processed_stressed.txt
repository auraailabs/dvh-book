Trìsdešimt septiñtas skỹrius
Tū́kstantis devynì šimtaĩ devýniasdešimt pirmíeji mẽtai biržẽlio vienúoliktoji dienà
Lòndonas
Dianà nusìspiria batùs ir̃ ikì kelių̃ pasikaĩšo sàvo ìlgą, gelsvaĩ rùdą sijõną.
Kaĩp malonù basomìs kójomis jaũsti žõlę.
Vìljamas jaũ saũgiai išvỹko ìš ligóninės. Jì nekantráuja smagiaĩ praléisti laĩką sù Hariù per̃ Vẽterbio mókslo mẽtų pabaigaĩ skìrtą spòrto šveñtę. Jìs dalyváuja lenktỹnėse sù maišaĩs, õ jì – mãmų lenktỹnėse sù maždaũg pusè tùzino kitų̃ mamų̃. Įsipliẽskia jõs varžýbų dvasià. Tū́kstantis devynì šimtaĩ aštúoniasdešimt septintaĩsiais ir̃ tū́kstantis devynì šimtaĩ aštúoniasdešimt aštuntaĩsiais šiosè lenktỹnėse jì bùvo pirmóji, tū́kstantis devynì šimtaĩ aštúoniasdešimt devintaĩsiais – antróji. Praė̃jusiais mẽtais jì pasiródė prasčiáusiai – ùžėmė trẽčiąją viẽtą. Jì neketìna léisti, kàd taĩ pasikartótų.
Visadà malonù jaũsti greĩtį. Jì vaĩkėsi jõ slidinė́jimo trasosè, riedùčiais, kartìngais ir̃ nèt dvìračiais. Jái patìko spáusti sàvo mýlimo mė́lyno dvìračio pedalùs apliñk Lòndoną. Bùvo liūdnà dienà, kaĩ dár priẽš vestuvès Rū́mai pareikalãvo, kàd jì liáutųsi taĩ darýti. Jiẽ mãno, jóg važiãvimas dvìračiu neprìdera prìncesei. Leidinỹs "Thè Ỹvning Standárt" taĩ pavadìno jõs „gė́dos dvìračiu“.
Juokìnga. Tačiaũ jì padãrė, kaĩp bùvo lieptà. Dvìratį par̃davė sàvo draũgės tė́vui ùž trupùtį daugiaũ neĩ dù šimtùs svãrų.
Automobìlį jì taĩp pàt vairúoja per̃ greĩtai.
„Dianà ištekė́jo ùž manę̃s tìk tám, kàd galė́tų važiúoti per̃ raudóną šviesofòro signãlą“, – anksčiaũ šiaĩs mẽtais jõs výras sãkė repòrteriams. Ir̃ bè Čárlzo žìnoma, kàd jì bùvo sustabdýta ùž greĩčio vir̃šijimą – kar̃tą, kaĩ važiãvo šim̃tą mỹlių per̃ vãlandą greičiù!
Tą̃syk, kartù važiãvo Kẽnas Vòrfas. „Kenaĩ, tù turė́si taĩ išsprę́sti“, – maldãvo Dianà, kelių̃ polìcijos pareigū̃nui baugìnamai artė́jant priẽ jų̃. Kaĩ Vòrfas atsisãkė, Dianà žinójo, ką̃ tùri darýti.
Jì pasìtelkė žãvesį.
Jì kampù pasùko gálvą – klasikiniù „susigė́dusios Dì“ stìliumi – ir̃ nekaltaĩ beĩ žãvinčiai išplė̃tusi akìs sugebė́jo apstul̃binti var̃gšą kelių̃ polìcijos pareigū̃ną sàvo asmenýbės jėgà.
Jókio baudõs kvìto, tìk pàprastas įspėjìmas. Ir̃ tikriáusiai istòrija, kurią̃ pareigū̃nas pãsakos barè daugýbę mẽtų.
Bėgìmo lenktỹnės tuõj prasidė̃s. Dianà svar̃sto, gál reikė́tų nusimèsti švar̃ką. Tačiaũ pasižiū̃ri į̃ kitàs mamàs – jõs vìsos dė́vi megztiniùs ar̃ kardiganùs. Dalìs smagùmo bùs taĩ, kaĩp kvailaĩ jõs vìsos atródys, bė́gančios ìš visų̃ jėgų̃ vilkė́damos puõšniais drabùžiais.
Kaĩ jõs jaũ pasiruõšusios lenktỹnėms, jì greĩtai nusišỹpso sàvo varžóvėms. Tadà – bùm! – jõs pràdeda. Dianà bė́ga taĩp greĩtai, kíek nẽša jõs ilgõs kójos, juõkdamasi ir̃ mė́gaudamasi kiekvienà minutè.
Galiáusiai varžóvės susilýgina, tačiaũ jì atbė́ga antróji.
Atsigriẽbs kitaĩs mẽtais.