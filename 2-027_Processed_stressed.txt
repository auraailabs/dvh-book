Dvìdešimt septiñtas skỹrius
Tū́kstantis devynì šimtaĩ aštúoniasdešimt aštuntų̃jų mẽtų pavãsaris
Lòndonas
Kiekvíeną rýtą võs pabùdę Vìljamas sù Hariù skùba į̃ Diãnos miẽgamąjį. Kupinà dėkingùmo jì apkabìna sàvo sūnùs taĩp tvirtaĩ, kaĩp tìk gãli. Turiù dù labaĩ stipriùs, sveikùs berniukùs. Suprantù, kokià nepaprastaĩ laimìnga esù.
Dianà nóri, kàd sū́nūs žinótų, jóg yrà mylimì. Supràstų, kaĩp svarbù turė́ti jausmùs ir̃ atviraĩ jaĩs dalintìs.
Nètgi sunkiáusiais.
Penkiamẽčiam Viljamui sunkù išmókti bū́ti maloniám žmonė́ms sù fotoaparãtais.
Tuzìnai paparãcų nusidriẽkia gãtvėmis, sténgdamiesi nufotografúoti karãliškosios šeimõs nariùs. Dianà vẽža prìncą į̃ jõ naũjąją mokỹklą Nóting Hilè. Juõs sáugo karãliškosios apsaugõs pareigū̃nas Kẽnas Vòrfas. Vor̃fas yrà solidùs výras, kurìs prajuõkina Diãną susidãręs puĩkų į́spūdį apiẽ Čárlzą. Tačiaũ jìs niekadà nepakeĩs Bãrio Manãkio.
Dianà automobìlyje pasìsuka į̃ sàvo sū́nų ir̃ sãko: „Dabar̃ paklausýk, Vìljamai. Naujojè mokỹkloje bùs daũg fotogrãfų. Taĩgi el̃kis taĩp, kàd atródytumei savimì.“
„Mán nepatiñka fotogrãfai, - sãko jìs.
Dianà ramiaĩ papãsakoja jám, kàs nutìks toliaũ: „Tù šiañdien eĩsi į̃ mokỹklą. Teñ bùs žmonių̃, kuriẽ norė̃s tavè nufotografúoti. Ir̃ jéigu tù bū́si gẽras berniùkas ir̃ léisi, kàd tavè nufotografúotų, kìtą saváitę nusivèsiu tavè į̃ párką, kurį̃ taĩp mė́gsti.“
Kaĩp ir̃ daũgeliui vaikų̃, pãžadas apsilankýti pramogų̃ párke veĩkia stebuklìngai.
Dianà nãktį praléidžia Dìdžiojo Òrmondo gãtvės vaikų̃ ligóninėje. Trìmečiam Hãriui reĩkia skubiaĩ operúoti pil̃vo ìšvaržą.
„Tokiomìs aplinkýbėmis jìs jaũčiasi pakañkamai geraĩ“, - spaũdai pràneša rū́mai. Tačiaũ Dianà atìdeda visùs sàvo susitikimùs, sakýdama: „Nepalìksiu jõ víeno.“ Jì miẽga añt čiùžinio, añt grindų̃, šalià Hãrio lóvos.
Gýdytojai išléidžia Hãrį kitõs dienõs vidùrdienį. Dianà par̃veža jį̃ namõ į̃ Keñsingtono rū́mus. Greĩtai jìs pakañkamai sustìprės, kàd užsivil̃kęs trum̃pą odìnę striùkę ir̃ bermùdų šòrtus saulė́tą gẽgužę nueĩtų penkių̃ minùčių kẽlią į̃ poniõs Máinor vaikų̃ daržẽlį, tą̃ pãtį, kurį̃ anksčiaũ lañkė Vìljamas.
Apiẽ Hãrio bū́klę ir̃ gýdymo planùs Čiãrlzas sužinójo atostogáudamas Euròpoje, pakeliuĩ ìš Prancūzìjos į̃ Itãliją. Nórs kàs pùsvalandį skam̃bina pasiteiráuti apiẽ sū́nų, tačiaũ ìš sàvo keliõnių negrį̃žta.
Dianà į̃taria, kàd Čiãrlzas nè víenas, kàd sù juõ yrà „Rotveĩleris“, kaĩp jì vadìna Kamìlą.
Dabar̃ Dianà tùri daugiaũ įródymų, kàd jõs výras léidžia laĩką sù panelè Párker Bòuls. Patarnáutojų sandėliukè Haigróve jì rãdo personãlo žurnãlą, kuriamè spalvótai sužymė́tos dienõs, kadà Čiãrlzas bū̃na káime, õ Dianà Lòndone. Tomìs dienomìs Kamilà dãžnas svẽčias.
Staigà spalvomìs užkodúotas vardų̃ są́rašas pasikeĩčia į̃ anónimišką „Keturì pietùms“.