Dvìdešimt añtras skỹrius
Tū́kstantis devynì šimtaĩ aštúoniasdešimt ketvirtų̃jų mẽtų vãsara
Lòndonas
Tū́kstantis devynì šimtaĩ aštúoniasdešimt ketvirtų̃jų mẽtų líepos pìrmą diẽną Dianà pabùdusi pérskaito žurnãlo "Niùs òf thè Vòrld" sekmãdienio nùmerio viršẽlio añtraštę: LIÑKSMO GIMTÃDIENIO, DÌ. Žurnalè išspáusdintas dviejų̃ pùslapių fotoreportãžas: „Jì daugiaũ neĩ neįkáinojamas brángakmenis Ánglijos karū̃noje, jì mū́sų brangióji Dì.“
Dianà nesusilaĩko nenusišypsójusi. Šiañdien jái dvìdešimt trejì.
Ir̃ jì jaũčiasi viltìngai. „Mùdu sù Čárlzu dabar̃ artimesnì, neĩ kadà nórs bùvome.“
Jõs výras jái į̃teikė didžiáusią, nuostabiáusią dóvaną. Vãsarą jìs atidė́jo visùs sàvo karãliškuosius įsipareigójimus ùžjūryje.
Líepos peñktąją Čiãrlzas apsìvelka pìlką kostiùmą, õ Dianà apsireñgia blìzgančią smarãgdo spalvõs nėščiõsios suknẽlę. Jiẽ tuõj prisijùngs priẽ dvýlikos tū́kstančių žmonių̃, panórusių išgir̃sti Neĩlą Daimòndą, dainúojantį Birmìngame prìnco gar̃bei. Antrojè koncer̃to dalyjè Daimóndas atliẽka "Farèver iñ blù džỹns" - mėgstamiáusią Diãnos daĩną. Užkulìsiuose jì bùvo maloniaĩ nustẽbinta - daĩnininkas sù šeimà dvìmečiam Viljamui padovanójo didžiùlį pliùšinį Gar̃fildą, animãcinių fìlmų heròjų kãtiną.
Sugrį̃žę į̃ Kensingtõno rū́mus, Čiãrlzas ir̃ Dianà sė́di vaĩko kambaryjè añt grindų̃ ir̃ stẽbi, kaĩp Vìljamas jója sàvo báltu mediniù arkliukù. Jų̃ antràsis vaĩkas gìms põ šešių̃ saváičių.
„Láukiuosi berniùko“, - Dianà prisipažìno sàvo liokãjui Põlui Barẽliui.
Čárlzui, kurìs tìkisi mergáitės, jì tõ nesãko. Bìjo, kàd jám sužinójus tiẽsą atsinaũjinęs artùmas jų̃ sántuokoje išnỹks.
Jì nenóri praràsti sàvo výro. Neĩ dabar̃, neĩ kadà nórs.
Tū́kstantis devynì šimtaĩ aštúoniasdešimt ketvirtų̃jų mẽtų rugsė́jo penkióliktą diẽną - saváite anksčiaũ neĩ tikė́tasi - Dianà atvỹksta į̃ Šventõs Marìjos ligóninę. Čárlzui ẽsant šalià, põ devynių̃ valandų̃ jì pagim̃do sveĩką sū́nų.
Laukè šimtaĩ žmonių̃ láukia naujíenų.
Kaĩ pasiródo Čiãrlzas, repòrteris jõ kláusia: „Ar̃ tikė́jotės berniùko?“.
„Nè, - pripažį́sta Čiãrlzas ir̃ prìduria: - Nesvarbù, kàs taĩ, kõl vìskas geraĩ. Negalė́čiau bū́ti labiaũ paténkintas."
Jìs toliaũ pãsakoja apiẽ „míelą kū̃dikį šviẽsiai mė́lynomis akimìs“, kuriõ plaukaĩ „kažkokiõs neapibrėžtõs spalvõs“.
Kìtą rýtą, išgir̃dusi Čárlzą sù Viljamu artė́jančius korìdoriumi, Dianà prieĩna priẽ lõpšio. Áuklei paáiškina: „Svarbù, kàd Vìljamas pìrmą kar̃tą pamatýtų sàvo brólį mán añt rañkų.“
Vìljamas į̃lekia į̃ kam̃barį ir̃ švel̃niai pàima naujãgimio brólio rankùtę.
Čiãrlzas tyrinė́ja sàvo naujójo sūnaũs brúožus: „Kaĩp jìs skìriasi nuõ Vìljamo. Jõ pir̃štai ilgì ir̃ plonì. Nè tokiẽ kaĩp dešrõs, kuriuõs Vìljamas paveldė́jo ìš manę̃s.“
Ligóninės kiemè fotogrãfai fotografúoja Vìljamą, vienà rankà mojúojantį mìniai, õ kità įsikìbusį į̃ áuklę Bárbarą Bar̃ns. Pasiródžius Čárlzui ir̃ Diãnai, svéikinimai vìs garsė́ja. Dianà laĩko naujãgimį prìncą, kurį̃ jiẽ pavadìno Henriù Čárlzu Álbertu Deĩvidu.
„Vìljamui bùs míela turė́ti kompaniòną ir̃ žaidìmų draũgą, ir̃ ką̃ nórs, sù kuõ galė̃s pakovóti, - sãko Diãnos tė́vas grãfas Speñseris. - Esù tìkras, kàd Hãris bùs labaĩ gẽras berniùkas.“
Čiãrlzas nusìveža sàvo šeĩmą namõ į̃ Dáimlerį. Tadà žaĩdžia pòlo rungtynès „tiesióg Hãrio“ gar̃bei - taĩp bùs vadìnamas prìncas. Galiáusiai añt galìnės Lánd Róver sėdỹnės, Guar̃ds pòlo klubè, Smìto vejojè, Vìndzore Čiãrlzas sù komándos draugaĩs kẽlia šam̃pano taũrę ùž sàvo sū́nų.
Jìs jùk nemė́gsta šam̃pano.